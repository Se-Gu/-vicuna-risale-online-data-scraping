[
    {
        "id": "mezhep-7",
        "conversations": [
            {
                "from": "soru",
                "value": "Hanefi bir erkek şafii bir bayanla evlenirse, evlendikten sonra erkek kızın mezhebine geçebilir mi?"
            },
            {
                "from": "cevap",
                "value": "“Eşlerin farklı fıkhî mezheplere mensup olması evliliğe engel teşkil eder mi?Evliliğin taraflar, icap ve kabul, şahitler, mehir gibi kendine özgü birçok unsur ve şartları bulunmaktadır. Bu gibi şartlarda bir eksiklik yoksa mezhep farklılığı evlenmeye mâni değildir. İki farklı mezhepteki insan evlenebilir ve evlilik hayatı boyunca farklı mezheplere bağlı olarak evliliklerine devam edebilirler.Ancak evlilik hayatı ölene kadar devam eden bir birliktelik ve hayatı paylaşma olduğu içineşlerden biri, dini bir zorunluluk olmamakla beraber aile hayatında daha uyumlu olmak ve mezhep farklılığından kaynaklanan birtakım problemleri aşmak için diğerinin mezhebine geçebilir.”(Aile ile İlgili Sıkça Sorulan Sorular, Diyanet İşleri Başkanlığı Yayınları, s.38)"
            }
        ]
    },
    {
        "id": "ru-yetullah",
        "conversations": [
            {
                "from": "soru",
                "value": "Ahirette Cenab-ı Hakk'ı herkes görecek mi? Belli günleri mi olacak? Bir de erkekler Allah'ı görmeye gidecek kadınlar da eşleri geldiğinde Cenab-ı Hak'tan onlara yansımış olan güzelliği görüp mest olacaklar, kadınlar Allah'ı görmeye gitmeyecekler diye bir şey duymuştum, bu doğru mudur? Bizim zaten bu dünya da Cenab-ı Hakkı razı etme çabamız onun cemalini görmek için değil mi? Dualarda da rızanı, cennetül firdevsini ve cemalini taleb ediyoruz diyoruz. Eğer böyle bir şey varsa bu duayı etmemizin bir manası kalmamış olur diye düşünüyorum. Bunları izah edebilir misiniz?"
            },
            {
                "from": "cevap",
                "value": "Âhirette Rü’yetullahAllah Teâlâ âhirette müminler tarafından görülecek, fakat kâfirler bundan mahrum kalacaktır. Kur’ân-ı Kerîm’de,“O gün Rablerine bakan parlak yüzler vardır”meâlindeki âyette geçen “ilâ rabbihâ nâzırah” ifadesi (el-Kıyâme 75/22-23) bunun açık delilidir. Çünkü burada “ilâ” edatıyla kullanılan “nazara” fiili Hz. Mûsâ’nın Allah’ı görme talebini dile getiren âyette (el-A‘râf 7/143) “enzur ileyk” şeklinde geçmekte ve “baş gözünün bakması” anlamına gelmektedir.Gözlerin Allah’ı idrak edemediğini bildiren âyet ise (el-En‘âm 6/103) gözlerin Allah’ı dünyada göremeyeceği veya O’nun zâtını kuşatamayacağı mânası taşır (Taberî, XII, 13-18). Ayrıca rü’yetullah, Kuran’da görmeyi dolaylı şekilde ifade eden ve “yüz yüze karşılaşma” mânasına gelen “likā” kelimesi ve bu kökten türeyen fiillerle de anlatılmıştır (M. F. Abdülbâkī,el-Muʿcem, “liḳāʾ” md.).Bu âyetler âhirette müminlerin Allah’ı çıplak gözle göreceğine işaret etmektedir. Buna karşılık kâfirlerin âhirette kör (Allah’ı görme özelliğinden yoksun) olarak haşredilecekleri ve bu sebeple Allah’ı göremeyeceklerine dair âyetler mevcuttur(Tâhâ 20/124; el-Mutaffifîn 83/15). Rü’yetle ilgili hadislerin bir kısmına yukarıda temas edilmiştir. İbn Kayyim el-Cevziyye, büyük çoğunluğu sahâbî olan yirmi altı râvi yoluyla Resûlullah’a ulaşan rü’yet hadislerini sıralamış (Ḥâdi’l-ervâḥ, s. 416-459), ardından ashap, tâbiîn ve önde gelen âlimlerin olumlu görüşlerini zikretmiştir.” (TDV İslâm Ansiklopedisi, 35/311-314)Bütün bu ayet ve hadislerdeki ifadelerin umumiliğibütün müminlerin Cennette Allahu Teala'nın nihayetsiz güzelliğini görecekleriniaçıkça gösterir. Osmanlı alimlerinden Kadızade Ahmed Efendi Birgivî şerhinde İslam âlimlerinden bazılarının\"kadınlar da erkekler gibi görürler\"dediğini rivayet etmektedir. (İmam Birgivinin Vasiyetnamesi Kadızade şerhi, Bedir yayınları, s, 81)Ayrıca lütfen bakınız:https://risale.online/soru-cevap/kadinlar-icin-ruyetullahhttps://risale.online/soru-cevap/cennette-allahi-gormek"
            }
        ]
    },
    {
        "id": "allah-in-gelecegi-bilmesi-isitmesi-ve-gormesi",
        "conversations": [
            {
                "from": "soru",
                "value": "Allah'ın sıfatlarının ezeli ve mutlak olduğunu dolayısıyla bu sıfatlarda derece olmadığını biliyorum. Fakat gelecek henüz yaratılmış değilken Allah'ın geleceği işitmesini, görmesini ve bilmesini anlayamıyorum. Bir de ilim maluma tabidir kaidesine göre gelecek nasıl malum oluyor, daha doğrusu cüz'i iradenin neticesi Allah için nasıl malum olabiliyor?"
            },
            {
                "from": "cevap",
                "value": "Allah’ın ilmi, ezeli ve ebedi olup bütün kâinatı kuşatmıştır ve hiçbir şey Cenab-ı Hakk’ın ilminin dışında kalamaz. Allah’ın sıfatlarından biri de ilimdir. İlim, bilmek demektir. Allah, görünen-görünmeyen, olmuş-olacak her şeyi bilir. İnsanın ilmi zaman, mekân ve unutmak gibi engellerle sınırlıyken, Allah’ın ilmini hiçbir şey sınırlayamaz. Çünkü O’nun ilmi ezelidir, mutlaktır, nihayetsizdir, sınırsızdır. Sonradan kazanılmış bir ilim de değildir.  Zamanı ve mekânı o yarattığı için kendi yarattığı zamana ve mekâna tabi değildir. Yani zaman ve mekân Onun ilmini sınırlayamaz. Bundan dolayı geçmişi, geleceği ve şimdiki zamanı olduğu gibi bilir. Konuyla alalakı çok daha geniş izahlar yapılabilir, meselemize ışık tutacak mahiyette birkaç Ayet-i Kerime'den örnek verecek olursak:“Gaybın anahtarları Allah’ın yanındadır; onları O’ndan başkası bilmez. O, karada ve denizde ne varsa bilir; O’nun bilgisi dışında bir yaprak bile düşmez. O, yerin karanlıklarındaki tek bir taneyi bile bilir. Yaş ve kuru ne varsa hepsi apaçık bir kitaptadır.”[1]“Göklerin ve yerin gizlisi (gaybı) yalnız Allah’a aittir. Her iş ona döndürülür. Öyleyse ona kulluk et ve ona güvenip dayan! Rabb’in yapmakta olduklarınızdan habersiz değildir.”[2]“Gaybı da, görülen âlemi de bilen Allah, onların yakıştırdığı nitelemelerden uzaktır. Onların koştukları ortaklardan çok yücedir.”[3]De ki: Göklerde ve yerde, Allah'tan başka kimse gaybı bilmez. Ve onlar ne zaman diriltileceklerini de bilmezler.[4]Kur’an-ı Kerim’de: “De ki: İçinizdekileri gizleseniz de açığa vursanız da Allah onu bilir. Göklerde ve yerde olanları da bilir. Allah her şeye kadirdir.\"[5],Gelecek, zaman ve mekanla kayıtlı olan biz insanlara göre henüz yaratılmış değildir. Yukarıdaki izahlardan da anlaşıldığı üzere, Allah'ın ilmi ezeli olduğundan, Cenab-ı Hak muhit ilmiyle geleceği geçmişi ve hazır zamanı yani, bütün zaman ve mekânları aynı anda bilir.Bu noktada şu linke de bakınızİlim maluma tabidirSorunuzda belirtmiş olduğunuz \"gelecek henüz yaratılmış değilken Allah'ın geleceği işitmesi, görmesi ve bilmesini nasıl oluyor?\"Geleceği Bilmesini yukarıda anlatmıştık. Geleceği görmesi ve işitmesi meselesi ise şöyledir:Gelecek bize göre yaratılmamıştır. Yoksa Cenab-ı Hakkın ilminde her şey mevcuttur.Sadeddin-i Taftazani Hazretleri Şerhu’l Akaid’de şöyle der:“Sem ve basarın (Allah’ın işitme ve görme sıfatının) ezeli olmasından işitilen ve görülen şeylerin de ezeli olması gerekmez. Nitekim ilim ve kudret sıfatlarının ezeli oluşundan, bilinen ve yaratılan şeylerin de ezeli olmaları lazım gelmez. Bunlar ezeli sıfatlardır. Fakat hadise ve vakıalara olan taallukları (alakası) hâdistir (sonradan olmadır.).”Öyle olmasa idi, yaratılmışların da ezeli olması lazım gelirdi ki böyle bir fikir küfürdür. Ezeli olan yalnız Allah’tır.Kudret nasıl ki eşyayı ezeli olarak yaratmış değildir. Aynı şekilde ebedi olarak yaratmış da değildir. Yani gelecekte yaratılacak eşya ve hadiseler başka herhangi bir boyutta da yaratılmış değildir.Ehl-i Sünnet kelam âlimleri Allah’ın kudreti ezeli ise de eşyaya taalluku (tecellisi) hadisidir, yani ezelde değil sonradandır demişlerdir.Ayrıca bakınızhttps://risale.online/soru-cevap/allahin-sifatlari-ve-zamanhttps://risale.online/soru-cevap/bizler-kaderin-mahkumu-muyuz[1]En’am, 6/59.[2]Hûd, 11/123.[3]Mü’minun, 23/92.[4]Neml, 27/65.[5]Âl-i İmrân, 3/29."
            }
        ]
    },
    {
        "id": "escinsellik-hakkinda",
        "conversations": [
            {
                "from": "soru",
                "value": "İslâmiyet eşcinselliği neden yasaklamıştır?"
            },
            {
                "from": "cevap",
                "value": "İslâm dininde eş cinselliğin yasaklanmasının hikmetleri ile alakalı olarak Din İşleri Yüksek Kurulunun fetvası şu şekildedir:“Yüce Allah tarafından gönderilen bütün peygamberlerin toplumlarına tebliğ ettikleri mesajların ve son din olan İslâm’ın, Allah’ın indirdiği hakikatler çerçevesinde vazgeçilmez inanç esasları, ilkeleri, ibadetleri, sosyal hayatı düzenleyen normatif kuralları vardır. Esasen dini din yapan unsurlar da bunlardır. İslam, getirdiği ilahi hakikatlerle, insanlığın varoluşsal sorularına cevap veren, insan ve toplum hayatını en uygun biçimde düzenleyen, dünyayı insanlık onuruna yaraşır bir biçimde yaşanılır bir yer haline getirmeyi hedefleyen son hak dindir. İnsanlığın bu hedefe ulaşabilmesi için İslam; hayatı, vicdanı, nesli, aklı, malı ve çevreyi korumak ve bunlara yönelen tehditleri bertaraf etmek için temel kurallar getirmiş ve müntesiplerinden bu kurallara tam bir duyarlılıkla uymalarını istemiştir. Gayrimeşru cinsel ilişkilerin her türü ve biçimini günah sayıp yasaklamak da söz konusu ilke ve kurallar çerçevesinde bir yaklaşımdır. Bu yaklaşım, Kur’an-ı Kerim’den önceki kutsal kitaplar olan Tevrat ve İncil’de de aynen vurgulanmıştır.Bu bağlamda İslam, cinsel hayatın, ancak evlenmeleri helal olan bir erkekle bir kadın arasında ve geçerli bir nikah akdine dayanan evlilik birliği içinde söz konusu olabileceğini açık ve kesin bir şekilde bildirmiştir. Bu meşru daire dışında kalan cinsel ilişkiler ise İslam’da zina olarak nitelenmiştir.Toplumun çekirdeğini oluşturan ve onun geleceğini belirleyen aile kurumunu tehdit eden en büyük tehlikelerden biri olan ve toplumsal düzenin bozulmasına, nesillerin ziyan olmasına, insana mahsus bir erdem olan haya duygusunun yitirilmesine ve birçok hastalığın ortaya çıkmasına sebep olan zinahakkında Yüce Allah onun “son derece çirkin bir iş ve çok kötü bir yol” olduğunu beyan edip, bu suçun işlenmesi şöyle dursun, yanına bile yaklaşılmaması talimatını vermiştir (İsrâ, 17/32; bk. Furkân 25/68; Mümtehine 60/12). Aynı hüküm Kur’an’dan önceki kutsal kitaplarda da yer almış, bu suçu işleyenlere ağır cezalar verileceği beyan edilmiştir (Çıkış, 20/13; Tesniye, 5/18; 22/24; Matta, 15/19; Markos, 7/21).İslam, zinanın yanı sıra bütün çeşitleriyle eşcinselliği de açıkça yasaklamıştır. Kur’an-ı Kerim’de eşcinsel ilişkinin çok çirkin bir fiil olduğu ve Allah’ın koyduğu sınırları çiğnemek anlamına geldiği açık ve kesin bir şekilde ortaya konmuştur (Nisâ 4/ 15-16; A’raf, 7/80-84; Şuarâ 26/161-175).Kur’an’dan önce indirilen kutsal kitaplarda da aynı hükümler yer almış ve bu eylemlerin büyük bir günah ve ahlaksızlık olduğu belirtilmiştir(Levililer, 18/22; 20/13; Romalılar’a Mektup, 1/27; Korintoslular’a Birinci Mektup, 6/9).Gerek zinanın gerekse eşcinselliğin yasaklanmasındaki en önemli hikmet, evliliğin ve aile olmanın meşru kılınmasındaki hikmetle aynıdır. O da yaratılış kodlarına uygun nezih ve meşru bir cinsel hayat yaşanması ve insan neslinin sağlıklı bir şekilde devamının sağlanmasıdır. Allah Teala, insanın fıtratına yani yaratılış gereği sahip olduğu bedensel ve ruhsal öze aykırı her fiili yasaklamıştır. Bu açıdan bakıldığında fıtrat ile din arasında mükemmel bir uyum vardır. Din, insanın fıtratına aykırı bir emir ve yasak içermez. Zira Allah, insanın ilk yaratılış halini, temiz ve aslî tabiatını korumasını ister. Allah Teala, Rûm suresinde bu gerçeğe şöyle işaret etmektedir: “O halde sen hanîf olarak bütün varlığınla dine, Allah insanları hangi fıtrat üzere yaratmışsa ona yönel! Allah’ın yaratmasında değişme olmaz. İşte doğru din budur; fakat insanların çoğu bilmezler.” (Rum, 30/30).Zina ve eşcinselliğin yasaklanmasında bir diğer hikmet de insan neslinin meşru bir şekilde devamının sağlanmasıdır. Bizi yaratan, yaşatan Allah, insan neslinin devamının da ancak meşru ve fıtrata uygun birliktelik olan nikahla ve bununla oluşan aile kurumu içerisinde olabileceğine hükmetmiştir.”(Din İşleri Yüksek Kurulu)Ayrıca bakınız:https://risale.online/soru-cevap/escinsellere-karsi-tutum"
            }
        ]
    },
    {
        "id": "uhuvvet-risalesinden-bir-hakikate-dair",
        "conversations": [
            {
                "from": "soru",
                "value": "\"Her söylediğin doğru olmalı fakat her doğruyu söylemek senin hakkın değildir\"hakikatini nasıl anlamalıyız? Bazı kimseler bu hakikati yanlış anlayıp, hakikatleri insanlara tebliğden geri duruyorlar. Bu hakikat, doğrusunu bilmeyen kimseler tarafından suistimal ediliyor. İzah eder misiniz?"
            },
            {
                "from": "cevap",
                "value": "Öncelikle ifade edilmeli ki; İslâmiyet doğruluk dinidir. Müslümanlar da sözlerinde ve davranışlarında dosdoğru olmalıdır. Doğruluk dediğimiz hakikat insanın gerek konuşmalarında gerek davranışlarında gerekse hal ve hareketlerinde görülmelidir. Her ne durum üzerine olunursa olunsun doğruluktan ayrılmamak esastır. Karar kavşaklarında veya menfaat durumlarında da ayaklarımızı doğruluğa sabitlemek gerekir. Müslüman bu şekilde İslâmiyet’in doğruluğunu da ispat etmiş olur.Cenab-ı Hak âyet- i kerime’de“(Ey Habîbim!)Emrolunduğun gibi istikâmet üzere ol! Seninle beraber tevbe eden(mü’min)’ler de emrolundukları gibi istikâmet üzere olsunlar! Ve sakın(bu hususta)aşırılığa kaçmayın.”[1]Buyurmasıyla doğruluğun önemine dikkat çekmiştir. Sevgili Peygamberimiz bu âyet-i kerime nazil olduğunda“Hud Suresi beni ihtiyarlattı.”[2]Buyurarak doğruluğun ehemmiyetine dikkat çekmiştir.Ancak doğruyu anlatılırken ortam, kişi ve tarz çok önemlidir. Doğruyu ifade etmek için ortam müsait olmadığı müddetçe doğruyu anlatmak belki başkaları tarafından doğruyu inkâr ettirmeye sebep olabilir. Bu da sorumluluk getirir.Aynı şekilde doğruyu anlatacak kişide hem üslup hem de doğruyu anlatabilme kabiliyeti olmalıdır. Nezihane, nazikane, kavlileyyin, yumuşak bir nezaket üslubu lazımdır. Evet her zaman doğru söylemeli. Ancak doğru söylüyorum diyerek muhatabı inceterek, kırarak, damara dokundurarak yıkıcı bir üslup takip etmek doğruya zarar veren bir yöntem olduğu unutulmamalıdır. Âyet-i Kerime’de“Sen onlara sırf Allah’ın lütfettiği merhamet sayesinde yumuşak davrandın. Eğer kaba, katı kalpli olsaydın, hiç şüphesiz etrafından dağılır giderlerdi.”[3]Buyurulmasıyla tebliğ yaparken nasıl hareket edilmesi gerektiğini ders vermektedir.Evet yukarıda anlattığımız şartlar tahakkuk ettiği durumda hakikatin izahı insan için bir vazifedir. Bu vazifeden geri durmak hakikate bir hürmetsizliktir. Çünkü hakikatler ilan edilmeye, izah edilmeye layık ve müstahaktır. Batılın izâlesi de hakkın açığa çıkmasıyla mümkündür. Yeter ki nurani ve güzel bir yol ve yöntem takip edilsin.Tebliğ yaparken takip edilecek usuller için lütfen bakınız;https://risale.online/soru-cevap/etkili-teblig-ve-dogru-temsil[1]Hûd, 112[2]Tirmizî, Tefsîr, 56/3297; Kurtubî, IX, 107[3]Âl-i İmrân Suresi - 159"
            }
        ]
    },
    {
        "id": "satranc-ve-oyunlar",
        "conversations": [
            {
                "from": "soru",
                "value": "Santranç, dama, okey gibi zekayı geliştiren oyunları iddia olmadan ara sıra keyf için oynamak İslamiyet'te nasıl görülmüştür?"
            },
            {
                "from": "cevap",
                "value": "Kumarın olmadığı, yani taraflardan ikisinin veya birisinin koyduğu belirli bir bedel bulunmayan oyunların,kimisi haram, kimisi mübahtır. Bununla birlikte faydası olmayan her bir oyun ve eğlencenin kerahetten uzak kalmayacağı bilinmelidir.Çünkü bu gibi oyunlarda vakit boşa harcanır. Allah’ı zikretmekten, namazdan ve faydalı olan her şeyden uzak kalmak söz konusudur.TAVLA:Haram olan, zar ile tavla oynamaktır. Bunun sebebiyle şehadet reddedilir. Hanefiler bunun hükmünü, - hükmün delil-i zanni olduğundan dolayı kendi ıstılahlarına uygun olarak – tahrimen mekruh kabul etmişlerdir. Çünkü Ebu Musa el Eş’ari’den şu rivayetle gelmiştir. :“Kim tavla oynarsa Allah’a ve Resûlüne  karşı gelmiştir.”Bureyde (r.a) de Hz. Peygamber (a.s)’ın şöyle buyurduğunu rivayet etmektedir. :“Kim nerdeşir (tavla) oynarsa, elini domuz etine ve kanına batırmış gibi olur.”Dolayısıyla bu oyunu tekrarlayan kimsenin şehadeti ister kumar diye oynasın ister kumarsız oynasın kabul edilmez. Bu hüküm dört mezhebin ittifakıyla böyledir. Çünkü bu kişi bu oyunla kumar oynamasa dahi boş ve anlamsız bir iş yapmıştır. Peygamber Efendimiz (a.s) ise şöyle buyurmuştur.“Allah’ı zikretme türünden olmayan her şey bir boş iştir, bir oyundur.”Veya:“O bir yanılmadır ve bir boş iştir. Bundan dört şey müstesna: Erkeğin hanımıyla oynaşması, erkeğin atını eğitmesi, kişinin iki hedef arasında gidip gelmesi (yani atıcılık öğrenmesi), ve kişinin yüzme öğrenmesi.”Diğer taraftan Peygamber Efendimiz (a.s) şöyle buyurmaktadır:“Ne ben oyundanım ne de oyun bendendir.”SATRANÇ:Şafiîlerin dışında kalan cumhura göre satranç da haramdır.Hz. Ali (r.a):“Satranç da kumar türündendir”demiştir. Yine Hz. Ali (r.a) satranç oynayan bir grubun yanından geçmiş ve şöyle demiştir:“Şu önlerinde eğildiğiniz putlar da ne oluyor?”Şafiîler şöyle demektedir:Satranç oynamak mekruhtur. Çünkü din konusunda kendisinden yararlanılan bir oyun da değildir; onu oynamayı gerektiren bir tür ihtiyaç da yoktur. O bakımdan terk edilmesi evladır; fakat haram değildir. Çünkü İbni Abbas, İbni Zübeyir, Ebu Hureyre ve Said b. El-müseyyeb (r.a)’in satranç oynadıkları rivayet edilmektedir; haram olduğuna dair herhangi bir nass da varit olmamıştır, hakkında nass bulunan oyunlara da benzememektedir. Eşyada asıl olan ise mübahlıktır. Diğer taraftan satranç ile zekânın bilinmesi ve anlama kabiliyetinin arttırılması da söz konusudur.Şayet her iki taraftan veya taraflardan birisinin koyduğu bir bedel bulunup da yenenin mağlub olandan alması söz konusu olursa bu bahsin başında belirtmiş olduğumuz gibi, haram olur. (İslam fıkıh ansiklopedisi, Risale yayınları, c: 4)"
            }
        ]
    },
    {
        "id": "uyuma-adabi",
        "conversations": [
            {
                "from": "soru",
                "value": "Sünnete uygun uyku adabı nasıldır? Sünnet olan uyku saatleri nelerdir?"
            },
            {
                "from": "cevap",
                "value": "Peygamber Efendimiz’in (asm) uyku adabı ve uyku sünnetleri nelerdir?Peygamber Efendimiz (asm) uyumadan önce muhakkak abdest alırdı“Resulullah (asm) uyumak istediği zaman namaz abdesti gibi abdest alırdı.”[1]“Yatağına girmek istediğin zaman eğer abdestin yoksa aynen namaz için aldığın abdest gibi bir abdest al.”“Yatağına abdestli olarak girince yastığı sağ tarafına al.”[2]Peygamber Efendimiz (asm) uyumadan önce üç mil sürme çekerdiNebi (asm) her gece uyumadan önce sürme taşıyla her bir gözüne üç mil sürme çekerdi.[3]Peygamber Efendimiz (asm) yatmadan önce muhakkak dua ederdiFahr-i Kâinat Efendimiz (asm), uyumadan önce ve uyandıktan sonra daima dua etmişlerdir. O’nun (asm) duasız uyudukları ve uyandıktan sonra duasız kaldıkları vaki değildir.Hz. Peygamber’in (asm) zevcesi Hafsa’dan (ra) rivayet edildiğine göre:Resulullah (asm) uyumak istediği zaman sağ elini sağ yanağının altına koyup sonra üç defa:“Ey Allah’ım, kıyamet günü kullarını hesaba çekmek üzere tekrar dirilttiğinde beni azabından koru.” diye dua edermiş.[4]Peygamber (asm) uyumak istediği zaman:“Ey Allah’ım, senin isminle ölür, senin isminle dirilirim” derdi. Uykudan uyanınca da: “Bizi öldürdükten sonra tekrar dirilten Allah’a hamd olsun. Yaratıkları öldükten sonra diriltmek de O’na mahsustur” derdi.[5]“Biriniz yatağına girmek istediği zaman yatağını önce gömleğinin iç ucuyla bir silksin. Çünkü o daha önce o yataktan kalktığı zaman yatak üzerinde kendi yerine tozdan topraktan ve haşerelerden nelerin yerleştiğini bilemez. Sonra sağ tarafı üzerine yatsın ve: “Ey Allah’ım! Yanımı ancak senin isminle döşeğe koydum, onu ancak senin isminle kaldırırım. Eğer nefsimi öldürüp de yanında tutarsan ona merhametle muamele et. Eğer öldürmez de tekrar bu âleme gönderirsen salih kullarını koruduğun şeylerle onu da koru! desin.”[6]“Yatağına girmek istediğin zaman eğer abdestin yoksa aynen namaz için aldığın abdest gibi bir abdest al, sonra sağ tarafının üzerine yat ve:“Ey Allah’ım, ben yüzümü sana teslim ettim, işimi de sana havale ettim, azabından korkarak ve sevabını umarak bütün işlerimde sırtımı sana dayadım. Senden kurtulup sığınılacak ancak sen varsın, indirmiş olduğun kitabına ve göndermiş olduğun nebine iman ettim diye dua et. Böyle yaptığın takdirde ölürsen İslâm üzere ölürsün. Bunlar son sözlerin olsun.” (Ebu Davud)\"Kim yatağına abdestli olarak yatıp uyku basıncaya dek Allah'ı zikrederse, gecenin herhangi bir saatinde kalkıp Allah'tan gerek dünya ve gerekse ahirete ait ne isterse Allah mutlaka ona istediğini verir.\"[7]Peygamber Efendimiz (asm) uyumadan önce “Kâfirun Suresini” okumayı tavsiye etmiştir“Yatağına yattığın zaman “Kafirun Suresini” bir defa oku. Bitirince uyu. Çünkü o, şirkten beraat etmektir” buyurmuştur.[8]Peygamber Efendimiz (asm) yatağına girdiği zaman “İhlas, Felak, Nas Surelerini” okuyarak mübarek avuçlarına üfler, tüm vücuduna sürerdiHz. Aişe’den (ra) rivayet edildiğine göre: “Hz. Peygamber (asm) her gece yatağına girdiği zaman avuçlarını birleştirir, sonra onlara üfürerek içlerine, “İhlas, Felak ve Nas” surelerini okur, sonra ellerini cesedinden erişebildiği yerlere sürermiş. Önce, onları başına yüzüne ve cesedinin ön kısmına sürmekle işe başlar ve bu işi üç defa tekrarlarmış.”[9]Hz. Peygamber’in (asm) Hz. Fatıma ve Hz. Ali’ye (ra) tavsiye buyurduğu zikirlerHz. Ali (ra) dedi ki: Hz. Fatıma (ra) değirmen taşından meydana gelen elindeki rahatsızlıktan Hz. Peygamber’e (asm) acınmıştı. Bu sırada Hz. Peygamber’e (asm) bazı esirler getirilmişti. Bunun üzerine Hz. Fatıma (ra) bir esir istemek üzere Hz. Peygamber’e (asm) geldi fakat evinde olmadığı için kendisini göremedi. Bu geliş sebebini Hz. Aişe’ye (ra) bildirdi. Hz. Peygamber (asm) gelince Hz. Aişe, Hz. Fatıma’nın (ra) geldiğini ve sebebini kendisine haber vermiş. Bunun üzerine Hz. Peygamber (asm) bize çıkageldi. Biz yataklarımıza yatmıştık. Biz kendisini karşılamak için yataklarımızdan kalkmaya davrandık.“Yerlerinizde durun!” dedi ve aramıza oturdu. Hatta göğsümün üzerinde ayaklarının serinliğini hissettim. Hemen arkasından:“Size istediğinizden daha hayırlısını göstereyim mi? Yataklarınıza yattığınız zaman otuz üç defa “Sübhanallâh”, otuz üç defa “Elhamdülillâh”, otuz dört defa da “Allahü Ekber” deyiniz. Bu sizin için bir hizmetçiden daha hayırlıdır.”[10]Peygamber Efendimiz (asm) yatsı namazını kıldıktan hemen sonra yatardıFahr-i Kainat Efendimiz (asm), yatsı namazından önce yatmazlar, namazdan sonra da oturmazlardı. Ancak düğün merasimi olması, misafir bulunması ve teheccüd namazını kılması gibi hallerde, duruma göre geç yatarlardı.[11]Peygember Efendimiz’in (asm) yatağı çok hafif ve ince idiResulullah (asm) daima sağ tarafına yatar ve sağ elini yanağının altına koyarak uyurdu. Sefere çıkıp gecenin ilk yarısında konakladığı yerde istirahat edip uyursa o zaman sağ kolunu yukarı doğru uzatır, rahat uyumak için yüzünü kolunun üzerine yaslardı. Uyku sırasında az miktarda horultu sesi gelirdi.Altına bir şey serme adeti yoktu. Bazen basit bir döşek üzerinde, bazen bir deri üzerinde, bazen hasır üzerinde, bazen de çıplak toprak üzerinde uyurdu.[12]“Yatağı çok hafif, ince idi. Yattığı zaman (ayaklarını değil) baş tarafına mescide yönelirdi.”[13]Hicret'in 9. yılında, Yemen'den başlayarak Suriye'ye kadar İslâm devletinin hakimiyeti vardı. Bu devletin Mutlak Hâkimi’nin evinde (asm) sadece tahtadan bir divan ve deriden, kurumuş bir su tulumu vardı.[14]Yatağı bir kilimden ibaretti. Bazen içine hurma lifleri doldurulmuş deri yüzlü bir yatak olurdu, bazen ikiye katlanmış bir kumaştan ibaret bir yatak olurdu. Hz. Hafsa (ra) şöyle anlatıyor:Bir gece ben Allah Resulü (asm) rahat etsin diye kumaşı dörde katlayarak altına serdim. Sabah kalkınca memnuniyetsizliğini belirtti.[15]Hz. Aişe (ra) şöyle der: \"Allah Resulü çoğu kere: \"Dünyada insan için bir yolcunun yol azığı olarak yanına aldığı şey kadarı yeterlidir\" buyururdu.Bir gün hasır üzerinde dinleniyordu. Kalktığında hasıra gelen yanı üzerinde hasır izlerinin çıktığını gören insanlar:\"Ey Allah Resulü! Bir yatak yaptırıp getirelim mi?\" diye sorunca Hz. Peygamber (asm):\"Benim dünya ile ne alakam var? Dünya ile ilişkim; yolculuk sırasında kısa süre dinlenmek için rastladığı bir ağacın gölgesinde oturan, sonra orayı terk ederek çekip giden bir yolcunun o ağacın gölgesiyle olan ilişkisi kadardır\" buyurdu.[16]Peygamber Efendimiz (asm) yüzü kıbleye gelecek şekilde sağ kolunun üzerine yatardıYatış şekilleri; sağ yanı üzerine yatma ve sağ elinin ayasını sağ yanağının altına koyarak uyuma şeklindedir. Kısa süreli istirahat yatışları ise sırt üstü uzanma şeklindedir.Ümmü Seleme’nin (ra) aile fertlerinin birinden rivayet edildiğine göre: “Hz. Peygamber’in (asm) yatağının konumu insanın kabrine konuluşu gibiymiş. Mescit de baş tarafında kalırmış.”Bu hadis-i şerif, Resul-i Zişan Efendimiz’in (asm) yatağa yatarken aynen kabirde yatar gibi yüzü kıbleye gelecek şekilde, sağ kolu üzerine yattığını, yatağının da buna göre konmuş olduğunu ifade etmektedir.[17]Peygamber Efendimiz (asm) yüzükoyun yatmayı uygun görmemiştirResulullah (asm) mescitte yüzükoyun yatmakta olan bir adamın yanına gidip ayağıyla dürterek:“Cehennem uykusundan kalk!”buyurdu.[18]Yaiş Bin Tı’hfe Bin Kays (ra) demiştir ki: “Babam Suffe Ashabından (ra) idi. Bir gün Resulullah (asm) bizim ev halkına:“Haydin bizimle beraber Aişe’nin evine siz de gelin!” dedi. Bunun üzerine tuttuk, Hz. Aişe’nin (ra) evine gittik. Hz. Peygamber (asm):“Ey Aişe bizi doyur!” dedi. Hz. Aişe de (ra) içine et ve hurma katılmış ince bulgurdan yapılmış bir yemek getirdi onu yedik, sonra tekrar:“Ey Aişe bizi doyur!” dedi.Hz. Aişe de (ra) hurma, kavut, keş ve yağ karışımı güvercin eti kadar az bir yemek getirdi. Onu da yedik, sonra:“Ey Aişe bizi sula!” dedi. Hz. Aişe de (ra) bir bardak süt getirdi. Onu içtik. Sonra tekrar:“Ey Aişe bizi sula!” dedi. Küçük bir bardak dolusu süt daha getirdi. Onu da içtik. Sonra:“İsterseniz burada uyursunuz, isterseniz mescide gidersiniz” dedi. Ben mescitte ciğer ağrısından dolayı yüzükoyun uzanmış yatarken, bir de baktım ki, bir adam ayağıyla beni dürtüklüyor. Bana:“Bu yatış Allah’ın öfkelendiği bir yatıştır”diyor. Baktım, bir de ne göreyim! Resulullah (asm) imiş.”[19]Peygamber Efendimiz’in (asm) gözleri uyurdu ancak kalbi uyumazdı“(Uyuyunca) Gözleri uyurdu, fakat kalbi uyumazdı.”[20]Gece uykusundan kalkınca mutlaka dişlerini misvaklardı“Gece uykusundan uyanıp, kalkınca mutlaka dişlerini misvakı ile temizlerdi.”[21]Çorapla uyumanın dinen bir sakıncası yoktur. Ancak sıhhat noktasından tavsiye edilmemektedir.Günlü uyku miktarı ve uyku vakitleri ile alakalı detaylı malumat için lütfen bakınız;https://risale.online/soru-cevap/uyku-zamanlarihttps://risale.online/soru-cevap/gunluk-uyku-miktarihttps://risale.online/soru-cevap/kerahat-vakitleri-ve-uykuhttps://risale.online/soru-cevap/uyku-2[1]İbnü’l-Cevzi[2]Ebu Davud[3]Ahmed Bin Hanbel[4]Ebu Davud[5]Ebu Davud[6]Ebu Davud[7]Tirmizi[8]Ebu Davud[9]Ebu Davud[10]Sünen-i Ebu Davud[11]Peygamberimiz'in Şemaili[12]Son Peygamber Hazreti Muhammed, Mevlana Şibli Numânî[13]Cami’üs Sağir[14]Buhari, Libas[15]Tirmizi, Peygamberimiz'in Şemaili[16]Tirmizi, İbn-i Mace[17]Ebu Davud[18]Buhari[19]Ebu Davud[20]Cami’üs Sağir[21]Cami’üs Sağir"
            }
        ]
    },
    {
        "id": "ayetul-kubra-2",
        "conversations": [
            {
                "from": "soru",
                "value": "Âyetül Kübra Risalesinde geçen enbiya âleminin yani peygamberlerin Cenab-ı Hakk'ın varlığına ve birliğine olan şehadetlerini nasıl anlamalıyız?"
            },
            {
                "from": "cevap",
                "value": "Peygamberler, Allah’ın varlığının ve birliğinin en önemli delillerinden biridir. Hz. Âdem (a.s)’dan son peygamber olan Hz. Muhammed’e (a.s.m) kadar bütün peygamberler tevhid inancını yani Allah’ın varlığını ve birliğini anlatmışlardır.Nübüvvetin tevhide olan delilleri sayılmayacak kadar çoktur.Peygamberlerin peygamberliklerini ispatlayan bütün deliller aynı zamanda Allah’ın varlığını, birliğini ve vâcib’ül-vücud olduğunu ispatlar.Bunlardan birkaç tanesini sıralayacak olursak:1-Peygamberlerin çoğu farklı zaman ve mekânlarda geldikleri halde hepsi Allah’ın varlığından ve vâcib’ül-vücud olduğundan bahsetmişler ve “La ilahe illallah” sözünde ittifak etmişlerdir.Bu da onların aynı Zat tarafından gönderildiklerine kesin ve büyük bir delildir.Mesela ilk peygamber Hz. Âdem (as)’den son peygamber Hz. Muhammed (a.s.m)’e kadar gelen peygamberlerin hepsi Allah’ın varlığından ve birliğinden, kulluk ve ahiret gibi konulardan bahsetmişlerdir.Dolayısıyla Âdem’i (as) gönderen kim ise Hz. Muhammed’i (a.s.m) de ve diğer peygamberleri de gönderen O dur.2-Peygamberlere, peygamberliklerini ispatlamak için Allah tarafından harikulade haller verilmiştir. Peygamberlerin gösterdikleri bu hallere \"mucize\" denilmektedir.Mu’cize, peygamberlerin sözlerini, Allah’ın doğrulaması ve tasdik etmesidir. Bu da peygamberlerin Allah’ın varlığına olan delillerindendir.Mesela Hz. Musa (as), asasıyla vurup denizi yarmış ve taştan su çıkarmıştır. Hz. İsa (as), Allah’ın izniyle ölüleri diriltmiştir. Peygamberimiz (a.s.m) de, mübarek parmaklarından bir orduya yetecek kadar çeşme gibi su akıtmış ve aynı parmağıyla ayı ikiye bölmüştür. Bütün peygamberler, bunlar gibi birçok mucizeler göstermişlerdir.Peygamberlerin peygamberliğini ispatlayan bu mucizeler, onlara Allah tarafından verilmiştir.Dolayısıyla peygamberlerden sudur eden bu mucizeler vâcib’ül-vücuda birer kesin delildirler.Yani bunlar ancak her şeye gücü yeten ve her şeyin sahibi olan bir Zat’ın onlara yardım etmesiyle olabilir. Çünkü bu mucizeler peygamberlerin gücünün çok üstündedir.3- Peygamberler, getirdikleri dinle, kaba ve cahil toplumları, kısa bir zamanda medeni bir toplum haline getirmişlerdir.Mesela Peygamber Efendimiz (a.s.m), cahiliye devri diye adlandırılan bir toplumun yaşadığı zamanda gelmiştir. Bu topluluk kız çocuklarını diri diri toprağa gömmekle beraber, türlü türlü zulmün ve haksızlığın işlendiği bir topluluktu. İşte Peygamber Efendimiz (a.s.m) böyle bir devirde tebliğe başlamış ve çok kısa bir zamanda bütün o kötülükleri ortadan kaldırmıştır. Böyle toplumsal bir başarının yüzde birini bile bugünün güçlü devletleri başaramamaktadır.Bu da peygamberlere yol gösteren ve onlara her noktada yardım eden bir Zat’ın var olduğunu ve onları görevlendirdiğini gösterir.4-Bütün peygamberler getirdikleri emir ve yasakları öncelikle kendileri yaşamıştır.Allah inancı dışındaki inanışları reddederek tek bir Allah’a ibadet etmişlerdir. Düşmanları dahi onların güzel ahlakını tasdik etmişlerdir.Onların her birisinin doğruluktan asla ayrılmaması, yalan söylememesi, insanlara iyiliği emredip kötülükten sakındırması, onların aynı Zat’tan ders aldıklarını gösterir.5- Peygamberimiz (a.s.m), okuma–yazması olmamasına rağmen insanlara tebliğ ettiği Kur’ân’ın benzerinin getirilemediğini ve taklit edilemediğini tarih bize gösteriyor. Bu da Kur’ân’ın, Allah kelamı olduğunu bizlere göstermektedir.Kur’ân-ı Kerim’de bu konuyla alakalı olarak mealen“De ki: And olsun, bu Kur’ân’ın bir benzerini ortaya koymak üzere insanlar ve cinler bir araya gelseler, birbirlerine destek de olsalar, onun bir benzerini ortaya getiremezler”[1]buyurulmaktadır.  Öyleyse Kur’ân'ı tebliğ eden Zat (a.s.m) Allah’ın peygamberidir. O zaman Peygamber Efendimiz (a.s.m) Allah’ın vâcib’ül-vücud olduğuna delildir.6- Peygamberler, geçmiş ve gelecekle alakalı gaybî haberleri doğru olarak vermişlerdir.Hâlbuki o peygamberler kendi ilimleriyle gaybı bilemezler.Mesela Peygamberimiz (a.s.m), geçmiş ümmetlerin hallerinden haber verdiği gibi gelecekte İstanbul’un fethi gibi hadiselerden de haber vermiştir. İsa (as);“Ben gidiyorum ta size Faraklit (Ahmed) gelsin”dediği gibi diğer bütün peygamberler de Peygamber Efendimiz’in (a.s.m) geleceğini müjdelemişlerdir. Bu da ancak geçmiş ve geleceği bilen yani ilmi sonsuz bir zatın onlara bildirmesiyle mümkün olabilir.Daha bunlar gibi, her bir peygamber ve ortaya koydukları davaların hepsi de Allah’ın varlığına, birliğine ve vâcib’ül-vücud olduğuna delil olmuşlardır.[1]İsra, 17/88."
            }
        ]
    },
    {
        "id": "muhammed-ismini-cocuklara-vermek",
        "conversations": [
            {
                "from": "soru",
                "value": "Muhammed isminin çocuklara ağır gelmesi diye bir şey var mı? Çocuğumuza bu ismi verince, çocuğumuzu bu isimle çağırınca her defasında salavat mı getirmek gerekiyor? Bu konuda bilgi verir misiniz?"
            },
            {
                "from": "cevap",
                "value": "Anne-babanın yükümlülüklerinden biri de çocuğa güzel bir isim koymaktır. Bu hususta Hz. Peygamber (s.a.s.);“Siz kıyamet günü kendi isimleriniz ve babalarınızın isimleriyle çağrılacaksınız. Bu cihetle çocuklarınıza güzel isim koyunuz[1]buyurmuşlardır.Muhammed isminin çocuklara verilmesinde herhangi bir sakınca yoktur. Zira asr-ı saadette ensardan bir adamın oğlu dünyaya gelmiş, adını “Muhammed”koymak istemiş ve Hz. Peygamber'e (s.a.s) gelerek bunu sormuştu. O da:\"Ne iyi etmişler... benim ismimi koyun ama künyemi takınmayın!\"buyurmuşlardır.[2]Ayrıca Muhammed ismini taşıyan kimse bu adla anıldığında salavat getirmek gerekli değildir.Yine bu ismin, sahibine ağır gelmesi gibi bir durum söz konusu değildir.[1]Ebu Davud, Edeb, 70.[2]Müslim, Adab, 6."
            }
        ]
    },
    {
        "id": "tovbeden-vazgecilebilirmi",
        "conversations": [
            {
                "from": "soru",
                "value": "Tövbeden vazgeçilebilir mi? Bir şeye tövbe ettim ama o şeyi hep yapıyorum, bu tövbeden vazgeçebilir miyim?"
            },
            {
                "from": "cevap",
                "value": "Tövbeden vazgeçmek yerine, günahtan vazgeçmek daha doğrudur.Müslümana yakışan davranış da budur.Günahların işlenmesi tövbe etmeye engel değildir. Bilakis tövbe etme zamanının geldiğini göstermektedir.İşlenen veya alışkanlık haline gelen günahlardan dolayı insanın tövbe etmek istemeyişi huzursuz olmasından dolayıdır. Çünkü tövbe, o işin günah olduğunu, hata olduğunu, İlâhi emre muhalefet olduğunu ders vermektedir. Bundan dolayı vicdanı rahatsız olmaktadır.Kişi tövbe etmezse işlediği günahtan fazla rahatsız olmayacaktır. Vicdanı sorgulamayacaktır. Çünkü o günahın günah olduğunu ona hatırlatacak tövbesi yoktur.Şeytan ise tövbe ettirmeyerek hatasını sorgulayan bir vicdandan o kişiyi mahrum etmekle daha fazla günahlara atmak istemektedir.Hatasını anlayıp Allah'a sığınmasını engellemek istemektedir. Çünkü bu sayede insan günahlara daha çok ve rahatlıkla dalmak isteyecektir.Hem utanmanın tamamı hayırdır. Haktan alıkoyan bir utanma ise doğru değildir.Detaylı açıklamalar için lütfen bakınız;https://risale.online/soru-cevap/devamli-gunah-islemekhttps://risale.online/soru-cevap/tovbeyi-bozmakhttps://risale.online/soru-cevap/nasuh-tevbesi"
            }
        ]
    },
    {
        "id": "yuz-tuyu",
        "conversations": [
            {
                "from": "soru",
                "value": "Yüz tüylerini almak günah mı? Bir ilmihalde Peygamber Efendimizin \"yüz tüylerini alan ve aldırana lânet olsun\" diye bir şey okudum. Bu hadisin doğruluğu ve izahı nedir?"
            },
            {
                "from": "cevap",
                "value": "Cenab-ı Hak her insanı ayrı bir güzellikte yaratmıştır. Birlik mührünün açıkça okunduğu insan simasındaki güzellik, fıtrî ve tabiî olanıdır. Bunu muhafaza etmek, sahip olduğu özellik ve güzelliklere şükredip, Allah'ın uygun görüp ihsan ettiği kadarına razı olmak kulluğun bir derecesi ve işaretidir.Bunun için hayatî ve zarurî bir maslahat yoksa, vücutta bulunan mevcut durumu değiştirmeye gitmemek lâzımdır.Çünkü böyle rast gele yapılan bir tasarruf insanı ağır bir mesuliyet altına sokabilir.Bir zaruret yokken insan bedeni üzerinde yapılan değişiklikleri şiddetle yasaklayan Peygamberimiz (a.s.m.), başına ilâve saç takana, cildine dövme yapana ve yaptırana, güzelleştirmek maksadıyla dişini inceltip seyrekleştirene, kaş ve kirpiklerini yolan kadınlara, Allah'ın yarattıklarını değiştirdikleri için ilahi rahmetten uzak kalmış olacaklarını bildirmiş ve şöyle ikazda bulunmuştur:Abdullah b. Mesud şöyle demiş:“Allah dövme yapan ve yaptıran kadınlara yüz yolan ve yolduranlara, güzellik için diş törpülettirenlere, Allah'ın yarattığı şekli değiştirenlere lânet etmiştir.”Bu söz Benî Esed kabilesinden Ümmü Ya'kub denilen bir kadının kulağına varmış. Ümmü Ya'kub Kur'ân okuyor­du. Hemen Abdullah'a gelerek:— Ne o senden kulağıma gelen söz! Sen dövme yapanlara ve yaptı­ranlara, yüzden kıl yolduranlara, güzellik için diş törpüîetenlere Allah'ın yarattığı şeklî değiştirenlere lanet okumuşsun! dedi. Abdullah da :— Resûlüllahın (sav) Iânet ettiklerine ben ne­den lânet etmiyecekmişim? Hem bu Allah'ın kitabında vardır, cevabını verdi. Kadın :— Yemin olsun ben Mushafın iki kabuğu arasındakileri okudum. Ama bunu bulamadım, dedi. Abdullah:— Gerçekten onu okudunsa mutlaka bulmuşsundur. Allah (Azze ve Celle);“Peygamber size ne verdiyse, artık onu alın; size neyi de yasakladıysa, ondan hemen kaçının!”[1]buyurmuştur, dedi. Bunun üzerine kadın:— Gerçekten ben şimdi senin hanımının üzerinde bundan bir şey görüyorum, dedi. Abdullah:— Git de bak! dedi. Arkacığından kadın Abdullah'ın hanımının yanı­na girdi. Fakat bir şey göremedi. Ve Abdullah'ın yanına gelerek:— Bir şey görmedim, dedi. Abdullah:— Bana bak, bu olsaydı biz onunla bir arada olamazdık. Mukabele­sinde bulundu.”[2]Fıkıh alimleri bu hadisten hareket ederek, yüzünde sakal ve bıyık biten kadının onları gidermesinin caiz olacağını; ancak kaşları inceltmenin, tabi şeklinden çıkarmanın, kirpikleri düzeltmenin veya takma kirpik kullanmanın caiz olmadığını belirtirler.Çünkü diş, kaş ve kirpik birer aza mesabesindedir. Aslında olmayıp sonradan biten yüzdeki kıllar ise bu sınıfa girmediğinden, kadının bunları gidermesin de bir mahzur görülmemektedir. Aynı şekilde kadının bacağındaki kılları gidermesinde de bir mahzur yoktur. Çünkü bu kaş gibi bir uzuv mesabesin de değildir.Fıkıh kitaplarına baktığımızda şu hükmü görmekteyiz:–Kadını çirkinleştiren yüzdeki tüyler alınır. Erkeklerde görülen sakal, bıyık gibi şeylerin kadınlarda görülmesi halinde; alınması câizdir.“İbn-i Âbidin, sakal ve bıyığın kadında fıtrat olmadığını, bu sebeple (eğer çıkarsa) kesilmesinin (müstehab) olacağını beyan etmiştir! Bu kılları gidermenin en uygun yolu tıraş olmak değil, ağda, pudra veya benzeri tıbbî şeylerle yolmaktır.”[3]Anlaşılan odur ki, dindar hanımın kendini beyine karşı cazip duruma getirmesi müstehabdır. Beyini yabancıların cazibesinden korumuş olma hikmeti de vardır bunda.Kaşların arasında ya da kaşların kenarlarında biten kıllara gelince:Kadınların yüzlerindeki kılları yolması, kaşlarını inceltmesi, kirpiklerini uzatması konusunun şer'i hükmü İslâm âlimlerini bir hayli meşgul etmiştir. Hz. Peygamber'in (sav) bu konu ile ilgili bir hadisinde;\"Allah yüz tüylerini yolan ve yolduran kadına lânet etsin.\"[4]buyurmuş olması, bu ifadenin hangi fiilleri kapsadığı İslâm hukukçuları arasında tartışma konusu olmuştur.Âlimlerin çoğuna göre;kadının kocasına güzel gözükmek için ve onun izni ile yüzünde, kadınlara mahsus olmayan tüylerin (sakal, bıyık tüyleri) bitmesi halinde bunları alması, güzelleşmek için makyaj yapması, kaşlarının etrafındaki dağınık tüyleri (iki kaş arası, etrafı) alması caiz olup, hadisteki yasak, kadının dışarı çıkmak için, yabancılar için yüz kıllarını yolması ve kaşlarını alması ile ilgilidir.Malikiler ve bir grup âlim ise,bunu yaratılışı değiştirme olarak değerlendirdiğinden hiçbir şekilde caiz görmemekte veya mekruh saymaktadır.Ahmed Davudoğlu hocanın izahları:Yukarıda aldığımız îbni Mes'ud rivayetini Buhâri «Kitâbu't-Tefsîr» ve «Kitâbu'l-Libâs>»'da; Ebû Dâvûd «Kitâbu't-TeraccüN'de; Tirmizî «İstîzân»'da; \"Nesâî «Kitâbu'z-Zine» ile «Kİtâbu't-Tefsir»'de; İbni Mâce «Nikâh» bahsinde muhtelif râvilerden tahrîc etmişlerdir.Vaşimât:Vâşimenin cem'idir.Vâşimeelinin üstüne, bileğine veya dudağına veşim yaptıran kadındır. Buna Türkçe’de dövme denir ki, iğne veya çuvaldızla delinerek derinin altına sürme veya benzeri bir şey dol­durulur, bir daha o yer renk tutarak ebediyyen çıkmamak şartıyla boyalı kalır. Bâzı câhiller kollarına veya omuzlarına aslan, kaplan gibi canlı hayvanların resmini bile nakşettirirler.Dövme; kadına da erkeğe de; ya­pana da, yaptırana da haramdır.Yalnız küçüklere yapılırsa henüz mükel­lef olmadıkları için onlar günahkâr olmaz. Günahı sadece yapana ait olur.Nevevî diyor ki:“Ulemâmızın (âlimlerimizin) kavline göre dövme yapılan yer pis olur. Eğer dövmeyi ilâçla gidermek mümkün olursa giderilmesi vâcibdir. Pek güçlükle mümkün olabiliyor da telefinden korkuluyor yahut bir uzvun telef olması veya bir uzvun görünür şekilde sakatlanması muhtemelse giderilmesi vâcib değildir. Tövbe ettiği zaman üzerinde günah kalmaz. Böyle bir şeyden korkmazsa dövmenin giderilmesi lâzım gelir. Bu hususta gecikmekle günahkâr olur. Bütün bunlarda erkekle kadın müsa­vidir (eşittir).”Nâmisa;yüzden kıl yolan,Mütenemmisa; yüzünün kılını yolduran kadın demektir. Ulemânın (âlimlerin) beyânına göre kadının yüzünde sakal ve bıyık biterse onları yolmak haram değil, müstehabdir.Fakat kaş, kirpik ve yü­zün etrafından kıl yolmak haramdır.Tefellûc:Ön dişleri törpüleyerek aralık açmak ve güzelleştirmektir. Bunu ekseriyetle genç ve güzel görünmek maksadıyla yaşlı kadınlar ya­parlar. Bu maksatla dişlerini törpületen ile törpüleyen müştereken ha­ram işlemiş olurlarsa da, dişi tedavi yahut bir kusurunu giderme maksa­dıyla yapılırsa günahı yoktur.Sonuç olarak,hadiste yasaklanan kıl koparmayı, herhangi bir hastalık veya illet sebebiyle kadının yüzünde sonradan biten ve yüzünü çirkinleştiren yüz kıllarını (sakal, bıyık kılları) koparma değil de, başkalarına güzel görünmek maksadıyla kaşları inceltmek veya yukarı kaldırmak için kaş kıllarını yolmak, almak olarak anlamak daha doğrudur.Ancak, insanlar tarafından aşırı derecede yadırganan ve insanın psikolojik olarak etkilenmesine sebep olacak ölçüde bir anormallik veya fazlalık bulunursa, o zaman kadının kaşlarını uygun hale getirmesinde dinen bir sakınca yoktur.Ayrıca bakınız;https://risale.online/soru-cevap/kas-aldirmak-2[1]Haşr, 59/7.[2]Buhari, 'Libas', 84; Müslim, 'Libas', 120.[3]Kadın İlmihali, Mürşide Uysal, s. 370.[4]Buhari, 'Libas', 84; Müslim, 'Libas', 120."
            }
        ]
    },
    {
        "id": "disaridan-gelen-sesler-odaya-birinin-girmesi-vb-bizim-disimizda-gelisen-olaylar-itikafi-bozar-mi",
        "conversations": [
            {
                "from": "soru",
                "value": "İtikâf, odadan duyulan seslerle -konuşmalar, televizyon sesi, şarkı vesaire- bozulur mu? Birisi odaya girip iletişim kurmaya çalışsa itikâfta olduğumuzu söylemekte sakınca var mı? Ve son olarak dijital ortamda kazara rastlanabilecek reklam gibi dünyevi görüntüler itikâfa zarar verir mi?"
            },
            {
                "from": "cevap",
                "value": "Yan odadan veya caminin dışından duyulan sesler itikafa zarar vermez. Ancakİtikafta olan kişinin rahatsız edilmemesi, itikafın edeplerindendir.Evimizde itikafa girmiş isek diğer hane sahiplerini bu konuda münasip bir lisanla uyarmak gerekir. Bu konuda bir rivayet şöyledir:Ebu Said der ki: Resulullah (sav) mescide itikafa girdiği zaman cemaatin Kur'ân’ı sesli olarak okuduğunu işitti. Kaldığı yerin perdesini ayarladı ve:“Bilin ki hepiniz Yüce Allah’a yakarıyorsunuz. Onun için kimse kimseyi (sesini yükselterek) rahatsız etmesin. Kur'ân okurken” veya “namaz kılarken de kimse sesiyle bir diğerinin sesini bastırmasın”buyurdu.[1]Görüldüğü üzere, Hz. Peygamber (sav) itikaf esnasında -dikkatlerin ve huşunun dağılmaması için- yüksek sesle Kur’ân okunmasını dahi uygun görmemiştir.İtikaf esnasındazaruret durumlarındainsanlarla konuşmak da itikafa zarar vermez. Yeter ki malayani ve lüzumsuz konuşmalar olmasın. İtikafın edeplerinden birisi şöyledir:“İtikaf esnasında hayırdan başka bir şey söylenmemelidir. Günah gerektirmeyen şeyleri konuşmakta bir sakınca yoktur.Bir ibadet inancı ile susmak ise mekruhtur. Günah sayılan şeylerden dili tutmak ise, ibadetlerin büyüklerinden biridir.”İtikaf gibi dünyadan ve dünya işlerinden neredeyse tamamen soyutlanarak yapılan bir ibadet esnasında sosyal medya vb. ortamlardan da uzak durulması gerekir. Her türlü günahın ve çirkinliğin çoklukla servis edildiği bu tür platformlar mutlaka bizi rahatsız eder ve ibadetimize zarar verir. Huşu ve ihlasımızı zedeler.İtikafla alakalı detaylı malumat için lütfen bakınız;https://risale.online/soru-cevap/itikaf-nasil-yapilir[1]Ebu Davud- Cem-ul Fevaid."
            }
        ]
    },
    {
        "id": "borclu-olenin-ahiretteki-durumu-ne-olur",
        "conversations": [
            {
                "from": "soru",
                "value": "Bir kişi ticarette batsa, borcunu çok ödeme gayretinde olmasına rağmen ödeyemeden ve mal bırakamadan vefat etse, onun yerine de bu borçları ödeyecek kimse olmasa bu kişinin ahiretteki durumu ne olur?  Allah'ın bu borcu kişinin pişmanlığı ve çaresizliğinden dolayı üstlenme durumu olabilir mi?"
            },
            {
                "from": "cevap",
                "value": "Hz. Peygamber (s.a.s.) borçların ödenmesinin önemini hadislerinde ifade etmiştir (Nesâî, Buyû’, 98). Hz. Peygamber (s.a.s.) kişinin ödeyecek mal bırakmadan, borçlu olduğu halde Allah’ın karşısına çıkmasını günah olarak nitelemiş (Ebû Dâvûd, Büyu’, 9); ölen kişinin ruhunun, zimmetindeki borç ödeninceye kadar borçluluğundan dolayı bağlı kalacağını bildirmiş (İbn Mâce, Sadakât, 12); ölünün borçlarının ödenmesini sağlamak için borcu varsa ödenmeden cenaze namazını kıldırmamıştır. (Müslim, Ferâiz, 14; Nesâî, Cenâiz, 67).Zira dinimizde insanların kul haklarına saygılı olması emredilmiş; kul hakkı ihlalinin, hakkı ihlal edilen affetmedikçe, kimse tarafından affedilemeyeceği belirtilmiştir. Veda Hutbesinde Resûlullah (s.a.s.);“Ey insanlar! Sizin canlarınız, mallarınız ırz ve namuslarınız, Rabbinize kavuşuncaya kadar birbirinize haramdır (dokunulmazdır.)”(Buharî, Hac, 132) buyurmuştur.Bu yüzden ölen kişinin borçları varsa, techiz ve tekfinden sonra kalan malının tamamından borçları ödenir. Kur’an’da borçların varislerin payına olan önceliği“Bu (paylaştırma ölenin) yapacağı vasiyetten ya da borcundan sonradır.”(Nisa, 4/11) âyetiyle belirtilmiştir (Mevsılî, el-İhtiyâr, IV, 427-428). Tereke borçların tamamını ödemeye yetmiyorsa, bu terekenin tamamı borçlar oranında alacaklılara bölüştürülür. (Diyanet İşleri Başkanlığı)Şayet arkasında borç bırakarak ölen kimsenin hiçbir şeyi yoksa ve ödeyecek yakını yoksa yapılacak bir şey yok demektir. Rabbimiz mağfiret buyursun."
            }
        ]
    },
    {
        "id": "insallah",
        "conversations": [
            {
                "from": "soru",
                "value": "İnşallah kelimesi başka bir dille söylenebilir mi? Örnek: İ hope so demek gibi"
            },
            {
                "from": "cevap",
                "value": "İnşallah;“Allah dilerse”manasında Arapça bir dua cümlesidir. Farklı dillerde de bu dua cümlesi kullanılabilir. Fakat Arapça aslından söylemek daha makbuldür. Çünkü hem bu kelime Kur’ân'da 5 yerde geçmektedir,1]hem de Allah lafzını tam manasıyla karşılayacak herhangi bir kelime bulunmamaktadır.İnşallah kelimesi;Arapça’da şart edatı olaninile “dilemek, istemek” anlamındakişey’kökünden türeyenşâefiili ve lafza-i celâlden meydana gelmiş olup “Allah dilerse” demektir.Âlimler, kişinin gelecekte yapmayı tasarladığı işlerden söz ederken o tarihte sağ olup olmayacağını, herhangi bir engelle karşılaşıp karşılaşmayacağını, ayrıca o işe muvaffak kılınıp kılınamayacağını bilemediğinden meşrû işlerde daima inşallah demesinin gerektiğini belirtmişlerdir. Yapılması düşünülen işin vukuuna ilişkin tereddüdü ifade etmek için kullanılan inşallah sözü vukuunda şüphe bulunmayan konularda daha çok nezaket amacıyla söylenir.[3][1]Yûsuf 12/99, Kehf 18/69, Kasas 28/27, Sâffât 37/102, Fetih 48/27.[3]TVD İslam Ansiklopedisi, Cilt 22, Sh 342"
            }
        ]
    },
    {
        "id": "itikaf-nasil-yapilir",
        "conversations": [
            {
                "from": "soru",
                "value": "İtikaf nasıl yapılır anlatabilirmisiniz?"
            },
            {
                "from": "cevap",
                "value": "İTİKAFIN MAHİYETİİTİKAFLA ALAKALI BÜTÜN MESELELER257-İtikâf lûgat deyiminde bir şeye devam etmek manasındadır. Bir şeye devam eden kimseye de mutekif (itikâf yapan) denir. Şeriatta ise itikâf: Bir mescidde veya o hükümdeki bir yerde itikâf niyeti ile durmaktan ibarettir.258- İtikâflar:Vacib, müekked sünnet ve müstahab nevilerine ayrılır. Şöyle ki: Dil ile nezredilen bir itikâf vacibdir. Ramazan ayının son on gününde itikâf, kifaye yolu ile bir müekked sünnettir. Başka bir zamanda ibadet niyeti ile bir mescidde bir müddet yapılan itikâf da müstahabdır.259-Bir itikâfın en az müddeti, İmam Ebu Yusuf'a göre bir gündür. İmam Muhammed'e göre bir saattir. Bir saat, fıkıh alimlerine göre, zamanın belirsiz olan az veya çok bir parçası demektir. Yoksa bir günün yirmi dört saatte biri demek değildir.(İtikâfın en az müddeti, Malikî'lerce tercih edilen görüşe göre bir gündüz kadar, bir gecedir. Şafiîlere göre de, \"Sübhanellah\" denilmesinden bir an kadar fazla olan pek az bir zamandır.)260-İtikâfın meşru olmasındaki hikmet ve yarara gelince, bu pek önemlidir. Resulü Ekrem (sallallahu aleyhi ve sellem) Efendimiz Medine-i Münevvere'ye hicretinden sonra ahirete göçüşlerine kadar her Ramazanın son on gününü itikâf ile geçirirlerdi.İhlâs ile olan bir itikâf, amellerin pek şereflisi sayılmaktadır. Bu sayede kalbler bir müddet olsun, dünya işlerinden uzak kalır ve Hakka yönelir, birer Beytullah olan mescidlerden birine şu şekilde devam eden bir mü'min çok kuvvetli bir kaleye sığınmış, kerim olan mabudunun feyiz ve yardım kapısına sığınmış olur.İslâm büyüklerinden ünlü Ata demiştir ki: \"İtikâf yapan, ihtiyacından dolayı büyük bir zatın kapısında oturup dilediğini elde etmedikçe buradan ayrılıp gitmem, diye yalvaran bir kimseye benzer ki, Allah'ın bir mabedine sokulmuş, beni bağışlamadıkça buradan ayrılıp gitmem demektir.\"Bir mü'minin her gün azalmakta olan hayat günlerinden faydalanarak böyle kutsal bir yerde bir zaman ebedi ve ezelî yaratıcısına olanca varlığı ile yönelip saf bir kalb ve temiz bir dil ile ibadette bulunması, manevî bir zevke dalması ne büyük bir nimettir.İtikâf yapan bir kimse, bütün vakitlerini ibadete, namaza ayırmış demektir. Çünkü fiilî olarak namaz kılmadığı vakitlerde de mescid içinde namaza hazır bir haldedir. Bu bekleyiş ise, namaz hükmendedir.Sonuç: İtikâf sayesinde insanın maneviyatı yükselir, kalbi nurlanır, simasında kulluk nişanları parlar, ilâhi feyizlere kavuşur. Ne mübarek, ne güzel bir hayat anı!..İTİKAFIN ŞARTLARI261-Bir itikâfın sıhhati şu şartların bulunmasına bağlıdır:1) İtikâf yapan, müslüman, akıllı ve temiz bulunmalıdır. Onun için müslüman olmayanın, delinin, cünubun, hayız ile nifastan temiz bulunmayanın itikâfı olmaz.Gayr-i müslim ibadete, mecnun da niyete ehil değildir. Temiz olmayanların da mescidlere girmesi yasaktır.2) İtikâfa niyet edilmiş olmalıdır. Buna göre niyetsiz olarak yapılan bir İtikâf geçerli değildir. Çünkü bunun bir ibadet olabilmesi niyete bağlıdır.3) İtikâf, mescidde veya o hükümdeki bir yerde yapılmalıdır. Şöyle ki: İçinde cemaatla namaz kılınan herhangi bir mescidde İtikâf yapılabilir. Büyük camilerde yapılması daha faziletlidir. Kadınlar da kendi evlerinde mescid edinilen veya mescid olarak ayıracakları bir odada itikâfda bulunurlar. Buraları onların hakkında birer mescid sayılır. Kadınların dışardaki mescidlerde itikâf etmeleri caiz ise de, kerahetten kurtulamaz. Kadınların kendi evlerinde namaz kılmaları, mescidlerde namaz kılmalarında daha faziletli olduğu gibi evlerinde itikafları da her türlü fitne ve fesad düşüncesinden beri olacağı cihetle mescidlerde itikâfda bulunmalarından daha faziletlidir.(İmam Şafiî'ye göre , itikâf tazime lâyık bir yerde yapılabilir ki, o da mescidlerdir. Evlerde mescid edinilen yerler, bu tazime lâyık değildir.)4) Vacib olan bir itikâfda, itikâf yapan oruçlu bulunmalıdır. Bu halde orucun yanılarak bozulması itikâfa zarar vermez. Diğer itikâflar için oruç şart değildir. Çünkü onlar için bir müddet yoktur. Öyle ki camiden bir iki saat içinde çıkıncaya kadar itikâfa niyet edilmesi de sahihdir.(Şafiî'lere göre, vacib bir itikâfda da oruç şart değildir.)262-İtikâf için büluğ, erkeklik, hürriyet şart değildir. Buna göre akıllı olan çocuğun, kadının, kölenin itikâfları sahihdir. Şu kadar var ki, kadının itikâfı kocasının ve kölenin itikâfı da efendisinin iznine bağlıdır. İsterse bunlar itikâfı nezretmiş olsunlar, hüküm aynıdır. İzin bulunmayınca kadın, nezretmiş olduğu itikâfı kocasından ayrıldıktan sonra, köle de azad edildikten sonra kaza eder.263-Bir kimse, itikâf için zevcesine izin verse bundan dönemez, artık engellenmesi doğru olmaz. Efendi ise, kölesine verdiği izinden dönebilir.Mükâteb (sözleşmeli) bir köle ise, efendisinin izni olmasa da, itikâfda bulunabilir. Çünkü kısmen hürriyetine sahibdir.İTİKAFIN EDEBLERİ264-İtikâfın şu edebleri vardır:1) İtikâf, Ramazan ayının son on gününde ve mescidlerin en faziletlisinde yapılmalıdır.2) İtikâf esnasında hayırdan başka bir şey söylenmemelidir. Günah gerektirmeyen şeyleri konuşmakta bir sakınca yoktur. Bir ibadet inancı ile susmak ise mekruhtur. Günah sayılan şeylerden dili tutmak ise, ibadetlerin büyüklerinden biridir.3) İtikâf esnasından Kur'ân-ı Kerîm okumaya, hadîs-i şerîf, Peygamberlerin yüksek siyerlerine, dinî meseleleri öğretmeye devam etmelidir.4) İtikâf yapan kimse, temiz elbiselerini giymeli, güzel kokular sürünmelidir. Başını da yağlayabilir.5) Nefsine itikâfı vacib kılacak kimse, buna yalnız kalben niyetle yetinmemeli, dili ile de söylemelidir.İTİKAFA DAİR BAZI MESELELER265-Belli bir mescidde, Mescid-i Haram'da itikâfa niyet eden kimse, başka bir mescidde itikâfa girebilir.266-Bir ay itikâf adansa ve bundan yalnız gecelere veya gündüzlere niyet edilse, bu niyet sahih olmaz. Çünkü ay, belli mikdardaki geceler ile gündüzlerden ibarettir. Onun için geceli ve gündüzlü bir ay itikâf gerekir.267-Yalnız gündüzleri itikâfda bulunmaya niyet edilmesi sahihdir. Bu durumda her gün fecrin doğuşundan önce mescide girip güneşin batışından sonra çıkılır. Fasılasız itikâfa niyet edilmemişse, istenilen günlerde itikâf yapılabilir. Bir gün için itikâfa niyet edildiği zaman da, buna gece dahil olmaz. Fakat fasılasız şu kadar gün itikâfa denilerek nezredilse, geceler de bu nezre girer. Aksi de böyledir. Bu durumda itikâf için güneşin batışından önce mescide gidilir. Belli olan geceler ve gündüzler mescidde kalınır. Son günün güneş batışından sonra mescidden çıkılır. Böylece itikâf sona erer.268-Muayyen bir ramazan ayını itikâfla geçirmeğe nezredilse, o ramazan orucu bu itikâf orucu içinde yeterli olur. Böyle bir nezir yapıldığı halde, ramazan orucu tutulup da itikâf yapılmasa, başka bir zamanda oruçlu olarak fasılasız bir ay itikâf edilmesi gerekir. Eğer itikâf yapılmaksızın diğer bir ramazan girecek olsa, artık bunda yapılacak itikâf yeterli olmaz. Çünkü bu takdirde kazaya kalan itikâfın orucu, insan üzerine düşen bir borç olmuştur. Bu, ikinci ramazan orucu ile ödenmiş olamaz.269-Belirtilmeksizin bir ay itikâf yapmayı nezreden kimse, ramazanda bir ay itikâfda bulunmakla bu nezrini yerine getiremez. Çünkü bu itikâf için, bir ay oruç tutmayı da bu nezirle üzerine yüklenmiş bulunur. Ramazan orucu ise, kendisine ayrıca farz olan bir ibadettir.270-Bir kimse nezrettiği bir itikâfı yapmadan ölecek olsa, her gün için bir fidye ödenmesini vasiyet etmiş olması gerekir. Çünkü vacib olan bir itikâf, orucun bir parçasıdır. Onun için oruçtaki fidye, bunda da gerekli olur. Ancak fakir ise, o zaman Yüce Allah'dan af ve mağfiret dilemelidir.İTİKAFI BOZAN ŞEYLER271-İtikâf halinde olan bir kimsenin dinî ve tabiî ihtiyaçları için zaruri olarak mescidden dışarı çıkması, itikâfı bozmaz.Örnek: İtikâfda bulunanın (mutekifin) cuma namazını kılmak için mescidden çıkması, din bakımından bir özür olduğundan itikâfına engel değildir. Zaten cuma namazının süresi bilinmiş olduğundan, adağın dışında kalmış olur.Yine, abdest ihtiyaçlarını gidermek ve gusletmek için çıkması da tabiî bir özür olduğundan itikâfa zarar vermez.Yine, bulunduğu mescidin yıkılmaya yüz tutması veya oradan zorla çıkarılması da zarurî bir özür olduğundan itikâfa zarar vermez.(Şafiî'lere göre, cuma namazı için başka bir camiye çıkılıp gidilmesi itikâfı bozar. İtikâf bir hafta devam edecekse, cuma namazı kılınan bir mescidde itikâfa girmelidir.)272-Cuma namazını kılmak veya ihtiyacı gidermek için en yakın olan yere gidilir, arkasından mescide dönülür. Bir özürden dolayı mescidden çıkılınca, başka bir mescidde o itikâf tamamlanır.273-Bir özür olmaksızın mescidden çıkmak itikâfı bozar. Onun için itikâf yapan bir kimse, geceleyin veya gündüzün özür bulunmaksızın bir müddet kasden veya sehven mescidden çıkarsa itikâfı bozulur. Bu müddet, iki İmama göre, bir günün yarısından ziyade bir zamandır. Bir görüşe göre de, günün belirsiz bir saatinden ibarettir. Kadın da itikâf ettiği odadan özürsüz evinin içine çıksa, itikâfı bozulur.274-Şu işleri yapmak için mescidden dışarıya çıkmak da itikâfa engel olur: Hasta ziyaretinde bulunmak, cenaze hizmetinde bulunmak, cenaze namazı kılmak, şahidlik etmek, bir hastalık sebebiyle bir saat kadar dışarı çıkmak da itikâfı bozar. Ancak itikâf adağı yapılırken, hastaları ziyaret ve cenaze namazında bulunmak şart kılınmışsa, bunlar için çıkılması itikâfı bozmaz.275-Pek az rastlanan bir özürden dolayı da dışarı çıkmak itikâfı bozar. Boğulmakta olan veya yangına düşmüşü kurtarmak için dışarı çıkmak itikâfı bozduğu gibi, cemaatın dağılmasıyla dışarıya çıkmak da bozar.276-İtikâfda bulunan bir kimseye, bu ibadeti esnasında birkaç gün baygınlık veya cinnet gelse, itikâfı bozulur. İyileşip kendine gelince yeniden itikâfa başlar. Öyle ki, bu durum devam ederek birkaç sene sonra üzerinden kalksa, yine itikâfı kaza etmesi gerekir.277-Yukarıda anlatılan meseleler, vacib olan itikaflar içindir. Nafile olan itikaflarda, bir özür bulunsun veya bulunmasın, dışarı çıkmakla veya hastayı ziyaret etmekle itikâf bozulmaz.278-Vacib olan bir itikâf bozulunca, onun kazası gerekir. Meselâ: Belli bir ay için yapılan itikâf esnasında bir gün oruç bozulsa veya dışarıya çıkılsa, yalnız bir günlük itikâf için kaza gerekir. Fakat belirsiz olarak fasılasız bir ay için nezredilmiş bir itikâf esnasında, böyle bir gün oruç bozulacak veya dışarıya çıkılacak olsa, yeniden bir aylık itikâfa başlamak gerekir. İtikâf yapan kimse ister kendi iradesi ile oruç yesin ve dışarı çıksın, ister iradesi dışında olarak cinnet ve bayılma durumuna düşsün, eşittir.279-Başladıktan sonra bırakılan nafile bir itikâfın, tercih edilen görüşe göre, kazası gerekmez.280-İtikâf eden kimse için, zevcesi ile cinsel ilişki kurmak veya buna sebeb olacak öpme ve okşama gibi herhangi bir hareket, gerek gündüz ve gerek geceleyin olsun, haramdır. Cinsel ilişki ister kasden, ister unutarak olsun, itikâfı bozar. İnzal olması şart değildir. Diğer hareketler ise, inzal olmadıkça itikâfı bozmaz. Bakmak ve düşünmek sonunda meydana gelecek inzal ve ihtilâm da itikâfı bozmaz.281-İtikâf halinde olan kimse, muhtaç olduğu şeyleri mescidde bulundurmaksızın mescidde satın alabilir. Mescide zarar vermeyecek şeyleri mescide getirebilir. Mescid içinde yer-içer. Mescid içinde hazırlanmış uygun bir yer varsa orada abdest alıp gusledebilir. Böyle bir yer yoksa, dışarıya çıkar ve en yakın yerde abdestini alır ve yıkanır, beklemeksizin hemen mescidine döner.282-İtikâfda olan kimse, ezan okumak için minareye çıkabilir. Minarenin kapısı mescidin dışında olsa bile zarar vermez.\"Allahım, bizi kendini senin kulluğuna adamış, emirlerine ve yasaklarına titizlikle uyan kullarından eyle. Amin. Ve övgü, âlemleri terbiye eden Allah'a mahsustur.\" (BÜYÜK İSLAM İLMİHALİ, ÖMER NASUHİ BİLMEN)"
            }
        ]
    },
    {
        "id": "kul-hakki-9",
        "conversations": [
            {
                "from": "soru",
                "value": "Bizim hakkına giren bizi kandıran ve canımızı çok yakan bir kişiye karşı Allah'a havale etmek veya kahhar zikri çekmek günah olur mu?"
            },
            {
                "from": "cevap",
                "value": "Kul hakkı, çok veballi bir günahtır. Ve hak sahibi hakkını helâl etmediği müddetçe Allah tarafından bağışlanmamaktadır. Ahirette mutlaka hesabı sorulacaktır. Dolayısıyla hakkımıza giren bir kişiye beddua etmek yerine ıslahı için dua etmek gerekir. Bilmeden hakkımıza girmişse affetmek ve hakkımızı helâl etmek ise tavsiye edilmiştir. Aksi halde Allah’a havale etmemiz en münasip olanıdır. Zira Rabbimiz sonsuz adalet sahibidir. Bu konudaki tavsiye ve görüşler şöyledir:“Hz. Peygamber (s.a.s.), üzerinde kul hakkı bulunan kişilerin, hak sahibi olan mazlumlardan helâllik almalarını öğütlemiştir. Bunun yapılmaması durumunda hesap gününde haksızlık yapan kişinin salih amellerinin, haksızlığı ölçüsünde alınarak hak sahibine verileceğini, eğer verilecek salih amel bulunamazsa o zaman da mazlumun günahlarının zâlime yükleneceğini belirtir.[1]Yine Peygamberimiz (s.a.s.), imkânı olduğu halde zamanı gelmiş bir borcu ödemeyenlerin kul hakkını ihlal ettiğini şöyle ifade eder: “Ödeme gücü olan zengin kişinin, ödemeyi ertelemesi zulümdür.” (Buhârî, Havâle, 1)Görüldüğü üzere kul hakkı, kişinin Cennet ya da Cehennem’e gidişinde önemli ölçüde belirleyici bir rol oynamaktadır. Allah’ın huzuruna kul hakkı ile çıkmanın, çok ağır bir vebâli vardır.Çünkü böyle bir günahın Allah tarafından bağışlanması, hak sahibinin affetmesi şartına bağlanmıştır. Hak sahibi, hakkını almadıkça veya bu hakkından vazgeçmedikçe, Allah kul hakkı yiyenin bu günahını affetmemektedir. Çünkü ilâhî adalet, bunu gerektirir.Veda hutbesinde Resûlullah (s.a.s.),“Ey insanlar, sizin canlarınız, mallarınız, ırz ve namuslarınız, Rabbinize kavuşuncaya kadar birbirinize haramdır (dokunulmazdır).”[2]buyurmuştur.Buna göre, gasp, hırsızlık veya izinsiz alma gibi yollarla elde edilen haram para veya mal, sahipleri biliniyor ise kendilerine yahut mirasçılarına, bilinmiyor ise fakirlere veya hayır kurumlarına onların namına sadaka olarak verilmelidir. Ayrıca, yapılan bu kusurlardan dolayı da Allah’tan af ve mağfiret dilenmelidir.Mal ya da darp gibi şeylerle ilgili olmayan gıybet, bühtan gibi hak ihlallerinde en doğrusu, hak sahibine durumu anlatıp helalleşmek olmakla beraber, her zaman bu şartı yerine getirmek mümkün olmadığından ya da insanlar bundan çekindiklerinden, kendi adına tövbe edip, hak sahibi namına da istiğfar etmek, dua etmek ya da hayır hasenat yaparak sevabını ona bağışlamak, bu tür hak ihlallerine keffaret olur.[3]” (DİYK)Kul hakkı ile alakalı olarak detaylı malumat için lütfen bakınız;https://risale.online/soru-cevap/kulnhakkihttps://risale.online/soru-cevap/kul-hakki-2[1]Buhârî, Mezâlim, 10.[2]Buhârî, Hacc, 132.[3]İbn Teymiyye, el-Fetâva’l-Kübrâ, I, 113."
            }
        ]
    },
    {
        "id": "kul-hakki-3",
        "conversations": [
            {
                "from": "soru",
                "value": "Bir kişinin benin üzerimde kul hakkı var. Bu kişiyi ömrümde belki bir daha göremeyeceğim. Bu hakkı onun adına sadaka yoluyla verebilir miyim?"
            },
            {
                "from": "cevap",
                "value": "Kul Hakkı çok önemli bir kavram olduğu için, hakkına girdiğiniz kişiyi bulmaya ve muhakkak helallik almaya gayret etmelisiniz. Kişiyi bulamazsanız yakınlarından helallik isteyip, ortada bir zarar varsa telafi edilmelidir. Eğer kişiye hiçbir şekilde ulaşma imkanı yoksa onun adına sadaka verebilirsiniz.Kul hakkında sıralama şu şekilde olmalıdır:1) Eğer o kimsenin parasını veya malını almışsanız bunları o kişiye söyleyip, parasını veya malını iade edip helalleşmeniz gerekir.2) Eğer direk söyleyemiyorsanız o para veya malı doğrudan veya dolaylı bir şekilde o kişiye iade etmeniz gerekir.3) Eğer o kişiyi bulup zararı telafi etme imkanı yoksa, o kişi niyetine o parayı tasadduk edebilirsiniz.Bu sıralama önemlidir.Ayrıca geniş açıklama için lütfen bakınız:https://risale.online/soru-cevap/kul-hakki-2"
            }
        ]
    },
    {
        "id": "vucud",
        "conversations": [
            {
                "from": "soru",
                "value": "\"Vücûdun hasra gelmez muhtelif envâını, münhasır olmaz, sıkışmaz şu şehâdet âleminde.Âlem-i cismânî bir tenteneli perde gibi şu‘lefeşân gaybî avâlim üzerinde\"Lemaat'ta geçen bu cümleyi izah eder misiniz? Vücut nasıl hasra gelmez? Vücudun mertebeleri mi vardır?"
            },
            {
                "from": "cevap",
                "value": "(Vücûd, âlem-i cismânîde münhasır değil)“Vücûdun hasra gelmez muhtelif envâı­nı, münhasır olmaz, sıkışmaz şu şehâdet âleminde.Âlem-i cismânî bir tenteneli perde gibi şu‘lefeşân gaybî avâlim üze­rinde.”[1]Varlık, kökü tarihin derinliklerinde olan ve sürekli insan düşüncesini meş­gul eden bir kelimedir. Varlık yalnız insanın görebil­dik­leriyle sınırlı değildir. Yaşadığı­mız âlem­le varlığı sınırlandırmak mümkün müdür?Elbette hayır. Canlıların özellikle insan­lar­ın cisimlerinden başka ruh, akıl, vicdan, hayat, hayal, hafıza ve duygular gibi birçok manevi vücutlara sahip olduğu bilinen bir gerçektir.Öyle ise bir canlıda duyu ve duy­gular sayısınca manevi varlıktan söz etmek mümkündür.Dikkat edilirse ilgili olduğumuz şeylerin cis­men ölümleri veya ayrılmaları ile bir­lik­te onlara ait anıların, fotoğrafların, ha­yat hikâyelerinin birçok hafızalarda ve ka­yıtlarda bulunmasıyla manevi varlık­ları­na şahit olmaktayız. Öyle ise cismine ait varlığını terk eder fakat birçok manevi vücutlar geride bırakır.Demek her şeyin manevi bir hayatından söz etmek müm­kündür.Hem tabiata baktığımızda maddi varlık­ları gördüğümüz gibi çekirdeklerdeki ağa­cın manevi varlığı olan programından, yu­mur­talarda hayvanların manevi hayatı olan özel­liklerinden, insan DNA’sında insanın bü­tün varlığının manevi şifrelerinden bah­setmemek mümkün müdür?Demek oluyor ki yerde ve gökte sayıla­mayacak kadar varlığın mertebeleri yara­tılmıştır.Evet, insanlık tarihinde söz söy­leyen mütefekkirler fikir birliği ederek“varlığın yalnızca yaşadığımız âlemle sınır­landırılamayacağını ifade etmişlerdir.”Bir­çok farklı vücut mertebesinin olduğunu ve âle­mimizin o varlıklar üzerinde duran in­ce ten­teneli bir perde olduğunu söylemişler­dir.Evet bu âlem, meleklerin, ruhların, sema­vâ­tın, ahiretin ve gayb âlemleri gibi birçok âle­min üstüne atılmış tenteneli ince şeffaf bir perdedir.[1]Sözler, 324."
            }
        ]
    },
    {
        "id": "caiz-2",
        "conversations": [
            {
                "from": "soru",
                "value": "Namaz ve oruç gibi temel ibadetlerini yapmayan esnaftan alışveriş yapmak caiz midir?"
            },
            {
                "from": "cevap",
                "value": "İslâm’da alışveriş ve ticarette esas olan,alışverişe ya da ticarete konu olan malın dinen helâl olmasıdır.Müslüman bir kimsenin farz ibadetlerini yerine getirmesi kendi sorumluluğundadır.Bu itibarla ibadetlerini ihmal eden bir kimse ile şartlarına uygun olarak yapılan ticari akitler caizdir.Kaldı ki, dinimize göre gayrimüslim ile alışveriş yapmakta da bir mahzur yoktur. Yani malını satın almak caiz olduğu gibi kendisine bir şey satmak da caizdir (ihracat-ithalat). Yeter ki ticaretin esaslarına ve âdâbına riayet edilmiş olsun.Güvenilir, doğru sözlü, işinin ehli ve ticarî ahlâkı üstün olan dindar kişilerden alışveriş yapmayı öncelemek ise elbette daha güzeldir."
            }
        ]
    },
    {
        "id": "hz-dihye-bin-halife-kimdir-",
        "conversations": [
            {
                "from": "soru",
                "value": "Hz. Dihye Bin Halife kimdir? Cebrail aleyhisselam neden onun suretine giriyor?"
            },
            {
                "from": "cevap",
                "value": "DİHYE b. HALîFE“Kuzey Arabistan’daki Kelb kabilesine mensup olan Dihye’nin hicretten önceki hayatı hakkında yeterli bilgi bulunmamakla beraber onun genç yaşta sahâbî olduğu anlaşılmaktadır. Bedir Gazvesi’nden çok önce İslâmiyet’i kabul ettiği halde bu savaşa katılamamış, fakat Uhud Gazvesi’nden itibaren önemli savaşlarda bulunmuş, bir seriyyenin de kumandanlığını yapmıştır.Hz. Peygamber, Hudeybiye Antlaşması’ndan sonra heyetler tertip ederek komşu kabile ve devlet başkanlarına dine davet mektupları göndermiştir. Bunlardan Bizans İmparatoru Herakleios’a yazılan mektup, Dihye b. Halîfe tarafından hicretin 7. yılı Muharreminde (Mayıs 628) götürülmüştür. Dihye’nin asıl görevi, mektubu Herakleios’a ulaştırmak üzere Bizans’ın Busrâ (Filistin) valisine teslim etmekti. Ancak bu sırada imparatorun Filistin’de bulunması sebebiyle onun huzuruna çıkması teklif edildi. Kaynaklarda Dihye’nin bizzat Herakleios’la görüştüğü ve o esnada ticaret için Gazze’de bulunan Ebû Süfyân’ın da imparatorun isteği üzerine oraya gelerek görüşmede hazır bulunduğu belirtilir. Ancak Bizans kaynaklarında bu hususta herhangi bir bilgi mevcut değildir. Daha sonra Herakleios Dihye’ye bir mektup verdi; mektubu ileri gelen hıristiyan âlimi ve kendisinin yakın dostu Dagātır’a götürmesini ve İslâmiyet hakkında onunla görüşmesini istedi. Dagātır’a Hz. Peygamber’den de bir mektup getirmiş olan Dihye Rûmiye’ye onun yanına gitti. Dagātır İslâmiyet’i hemen kabul ettiği gibi Rumlar’ı kilisede toplayarak onları da müslüman olmaya davet etti. Daha önce kendisine son derece bağlı olmalarına rağmen Rumlar bu teklif üzerine Dagātır’ı döverek öldürdüler (daha geniş bilgi için bk.DAGĀTIR). Muhammed Hamîdullah’ın tesbitine göre Hz. Peygamber’in Herakleios’a gönderdiği mektubun aslı günümüze kadar gelmiş bulunmaktadır (İslâm Peygamberi, I, 373 vd.).Dihye b. Halîfe’nin başkanlık ettiği heyet, dönüş yolunda (Hamîdullah’a göre gidişte) Cüzâm kabilesinin yurdundan geçerken Hismâ mevkiinde soyulmuş, ancak çevredeki Müslümanlar Dihye’nin yardımına koşarak eşyalarını geri almışlardır. Medine’ye dönüşte durum Hz. Peygamber’e anlatılınca Zeyd b. Hârise kumandasında Cüzâmlılar’a karşı bir askerî birlik sevk edilmiştir.Dihye b. Halîfe’nin ticaretle meşgul olduğu ve Kur’an’daki bir âyetin (Cum‘a 62/11) onun ticaret kervanının Medine’ye gelişi dolayısıyla indiği rivayet edilmektedir (Fahreddin er-Râzî, VIII, 208). Ancak bunun gerçeğe uymadığı ve bu âyetin Câbir b. Abdullah’ın kervanı hakkında nâzil olduğu belirtilmektedir (İbn Kesîr, IV, 367; Elmalılı, VII, 4992).Cebrâil’in Dihye sûretine girerek Hz. Peygamber’e vahiy getirdiği ve ashaptan birçoğunun onu Dihye zannettiği hususu, kaynakların ittifakla vermiş olduğu bilgiler arasındadır.Enes b. Mâlik’in ifadesine göre Dihye ashâbın en güzeli olup iri cüsseli ve beyaz tenli idi (bk. Heysemî, IX, 378).Dihye’nin Hz. Peygamber’den sonraki hayatı hakkında kesin bilgi yoktur. Onun Yermük Savaşı’na kumandan olarak katıldığı, Suriye’nin fethinden sonra Şam’ın Mizze semtine (İbn Ebû Hâtim’e göre Mısır’a) yerleştiği ve orada vefat ettiği rivayet edilir. Kaynaklarda ölüm tarihi de verilmemiş, sadece Muâviye devrine kadar yaşadığı belirtilmiştir. Bundan hareketle onun 50 (670) yılı dolaylarında vefat ettiği söylenebilir.Dihye’nin rivayet etmiş olduğu hadis sayısı beş civarındadır.” (Diyanet İslâm Ansiklopedisi, 9/294-295)"
            }
        ]
    },
    {
        "id": "taklit",
        "conversations": [
            {
                "from": "soru",
                "value": "Maliki mezhebinde necaseti temizlemenin sünnet olduğunu söyleyen bir görüş olduğunu okudum. Bunun doğruluğu nedir? Necaset konusunda vesveseli bir insan maliki mezhebini taklit edebilir mi?"
            },
            {
                "from": "cevap",
                "value": "Maddî ve mânevî temizlik namaz gibi ibadetlerin ifası için farzdır. Necâsetten tahâret hemen bütün İslâm âlimlerine göre namazın geçerlilik şartlarındandır. Mâlikî mezhebinde meşhur görüş, necâsetten tahâretin sünnet-i müekkede olduğu yönündedir.[1]Vesveseli durumlarda ve zarurete binaen Maliki mezhebindeki bu fetvaya göre amel edilerek ibadet edilebilir.Ancak bilerek ve gücü yettiği halde necâsetten tahâreti terk etmenin, namazı geçersiz kılacağı (tahâretin şart olduğu) belirtilir.[2]Bir mezhep içinde olan kişi, diğer mezhepleri ihtiyaç ve zaruret halinde taklid edebilir. Âlimler demişler ki; \"Zaruret olmadan kendi mezhebinde ağır gelen bir ibadetten kurtulmak gayesiyle o konuda başka bir mezhebi taklit etmek fısktır. Bir ibadeti yapabilmek gayesiyle başka mezhebi taklid ise takvadır\"demişlerdir.[3][1]Türkiye Diyanet Vakfı İslam Ansiklopedisi, Taharet, Sh 383[2]Türkiye Diyanet Vakfı İslam Ansiklopedisi, Taharet, Sh 383[3]İstikamet yolu, Zakir Çetin, sh.19"
            }
        ]
    },
    {
        "id": "ramazan",
        "conversations": [
            {
                "from": "soru",
                "value": "Ramazan'da oruca niyet ettik ve tutarken gün içinde adet olduğumuzda hükmen oruç bozuluyor. Peki yiyip içmemiz de bir mahsur var mıdır? Yoksa iftar vaktine kadar yemeden içmeden beklemek mi gerekir?"
            },
            {
                "from": "cevap",
                "value": "Kadınlar ay hâli (hayız) ve lohusalık (nifas) denilen özel hâllerinde namaz kılmazlar, oruç tutmazlar. Daha sonra tutamadıkları oruçlarını kaza ederler.Oruca niyetlenen bir kadın, gün içerisinde âdet görmeye başlarsa orucunu bozar, temizlenince bugünün orucunu da kaza eder.[1]İftar vaktine kadar oruçlu gibi davranması doğru değildir.Ancak Ramazan’ın hassasiyetine riayet ederek başkalarının yanında yiyip içmemesi uygun olur. (DİYK)[1]Merğînânî, el-Hidâye, II, 276."
            }
        ]
    },
    {
        "id": "sadece-etekle-namaz-kilmak",
        "conversations": [
            {
                "from": "soru",
                "value": "Namaz kılarken eteğin veya elbisenin içinde tayt, pijama vs. olması gerekiyor, yani tenin birbirine değmemesi gerekiyor, deniliyor. Bu doğru mu? Sadece etek ile kılınması namazın sıhhatine engel olur mu?"
            },
            {
                "from": "cevap",
                "value": "Kadınların, yüzleri ve ellerinden başka bütün bedenleri avrettir. Dolayısıyla namazda kadınların yüz ve elleri hariç tüm bedenlerini kapatacak elbiselerle namaz kılmaları gerekir. Ayrıca elbisenin, içi gösterecek şekilde şeffaf olmaması ve vücut hatlarını belli edecek derecede de dar olmaması gerekir. (Büyük İslâm İlmihali, Ömer Nasuhi Bilmen, Namaz Kitabı)Bir elbise, bu şartları taşıyorsa o elbise ile namaz kılınabilir. Elbisenin içine pijama, tayt vs. giyme mecburiyeti yoktur. Fakat eteğin altına tayt, pijama vs giymek hem tedbir (eteğin açılma ihtimaline karşı) için hem de takvâ için daha uygundur.Ayrıca bakınız;https://risale.online/soru-cevap/etek-ve-belide-orten-uzun-hirkakazak-tesetture-uyuyor-mu"
            }
        ]
    },
    {
        "id": "kerahat-vaktinde-kur-an-okumak",
        "conversations": [
            {
                "from": "soru",
                "value": "Sabah güneşin doğduğu vakitte namaz kılınmaz, öyle ki o vakitte kılınan namazı da iade etmek gerekir. Bu kerahet vaktindeki ibadet yasağı; Kur'ân okumak gibi diğer ibadetleri de kapsar mı?"
            },
            {
                "from": "cevap",
                "value": "Hayır kapsamaz. Kerahet vaktinde sadece namaz ibadeti yasaklanmış olup diğer ibadetlerin yapılması yasak değildir.Örneğin; Kur’ân okumak bir ibadettir. İbadetlerle ilgili hükümler; tevkîfî olduğundan, yani gerek farz oluş gerekçeleri gerekse uygulamalarının her yönüyle akılla bilinmesi mümkün olmadığından, Kur’ân ve sünnette haber verilen hükümlere tâbidir.Kur’ân okumanın yasaklandığı bir vakit, âyet ve hadislerde geçmediğinden dolayı, mutlak olarak bir vakitte Kur’ân okumanın yasak olduğunu söylemek mümkün değildir.Ancak kaynaklarda Kur’an okumanın mekruh olduğu bazı özel durumlardan bahsedilmiştir. Bunlar;a)Namaz kılarken kıyamın dışındaki durumlarda,b)Cemaatle kılınan namazlarda imama uyulması hâlinde,c)Minberde okunan hutbeyi dinlerken,d)Uykulu olup, Kur’ân okumakta zorlanılması durumunda.[1]Hadislerde Hz. Peygamberin (s.a.s.) sabah namazını kıldıktan sonra güneş doğuncaya kadar oturduğu yerden kalkmadığı;[2]bazı rivayetlerde bu oturuş esnasında Allah’ı zikrettiği rivayet edilmiştir.[3]Buna binaen sabah namazından sonra ve diğer kerahet vakitlerinde Kur’ân okumak da dâhil olmak üzere zikir, tesbih, dua ve salavatla meşgul olmak mekruh değil, aksine müstehabtır.(DİYK)[1]Bkz. Müslim, Salât, 207; Sâlâtü’l-Müsâfirîn, 223; Merğînânî, el-Hidâye, I, 359-360.[2]Müslim, Mesâcid, 287.[3]Taberânî, el-Mu‘cemü’s-Sağîr, II, 293."
            }
        ]
    },
    {
        "id": "oruc-19",
        "conversations": [
            {
                "from": "soru",
                "value": "Ben oruçlu olduğumu unutup çikolata yerken çikolata ağzımdayken oruçlu olduğumu fark ettim. Sonra lavaboya gittim ve ağzımı gargara yaptım. Gargara yaptıktan sonra yutkundum. Boğazıma su kaçmış olabilir mi? Orucum bozulmuş mudur?"
            },
            {
                "from": "cevap",
                "value": "Unutarak yemek içmek orucu bozmaz. Hz. Peygamber (s.a.s.),“Bir kimse oruçtu olduğunu unutarak yer, içerse orucunu tamamlasın, bozmasın. Çünkü onu, Allah yedirmiş, içirmiştir.”[1]buyurmuştur.Unutarak yiyip içen kimse, oruçlu olduğunu hatırlarsa hemen ağzındakileri çıkarıp ağzını yıkar ve orucuna devam eder.[2]Ağza su verip çalkaladıktan sonra ağızda kalan yaşlığın tükrükle beraber yutulması ise orucu bozmaz.Ancak gargara yaparken yanlışlıkla suyu boğazına kaçırırsa, o vakit oruç bozulur ve kazası gerekir.Çünkü orucu bozan fiilin hataen yapılması orucu bozar ve yalnızca kazayı gerektirir.Hataen boğaza su kaçması, oruçlu bulunulduğu hatırda değilken meydana gelirse, unutarak yapılmış hükmünü alır ve oruç bozulmaz.[3](DİYK)Gargara yaparken suyun boğaza kaçmadığından emin isek daha sonra vesveseye kapılmaya gerek yoktur. Ağızda kalan ıslaklık oruca engel değildir.Orucu bozan ve bozmayan durumlar için lütfen bakınız;https://risale.online/soru-cevap/orucu-bozan-ve-bozmayan-seyler[1]Buhârî, Savm, 26 [1933]; Müslim, Sıyâm, 171 [1155].[2]Merğînânî, el-Hidâye, 1/120-121.[3]el-Fetâva’l-Hindiyye, I, 222."
            }
        ]
    },
    {
        "id": "kadinin-ev-isi-yapmamasi",
        "conversations": [
            {
                "from": "soru",
                "value": "Kadının ev işi yapması vaciptir dolayısıyla ev işi yapmayan kadın hanefi mezhebine göre günaha girer, şeklinde bir hüküm var mı? Kadının ev işi yapması mecburi midir?"
            },
            {
                "from": "cevap",
                "value": "Cenab-ı Hak hem kadınlara hem erkeklere bazı vazifeler vermiştir. Her iki tarafın da ailelerine karşı bazı yükümlülükleri mevcuttur.\"Erkeklerin kadınlar üzerindeki hakları gibi kadınların da onlar üzerinde hakları vardır.\"[1]Başka bir âyette bu haklardan şöyle bahsedilir.“Çocukların, annelerinin nafakaları ve elbiseleri kendileri için çocuk doğurdukları (kocaları) üzerinedir.\"[2]Buna karşılık “Hanımların yemek ve ekmek pişirmesi, elbise yıkaması, oda süpürmesi, ev işlerini tertip ve düzenlemesi, kocasının yükünü hafifletmeye çalışması ahlaki birer görevdir ve şerefli bir hizmettir.”[3]Erkekler çalışıp ailenin geçimini kazanmalı, evini ve çocuklarını korumalı, şefkatsiz ve merhametsizce onlara tahakküm etmemelidir. Kadınlar ise çocukların ahlaki ve kişisel eğitimi ile ilgilenmeli, evin idaresini yüklenmelidir. Bu ailenin ayakta durması ve huzurlu olması için gerekli bir durumdur.Hz. Peygamber (sav) kadınların evlerinde yaptıkları işlerin çok makbul olduğunu ve onlara çok sevaplar kazandırdığını şöylece ifade etmektedir;“Sizden birinizin kendi evinde yapacağı bir iş, mücahitlerin yaptığı cihat sevabını kazandırır inşâallâhu tealâ.”[4]Bütün bu faziletleri ifade ettikten sonraŞafii ve Hanbeli mezhepleri ile İmam Malikve bazı Malikî müçtehitlere göre, kadının kocasının hizmetinde bulunmasıvacip değil, menduptur.Kocasının ve evin diğer hizmetlerini yapıp yapmamakta serbesttir. Bu konuda kadın zorlanamaz. Kadının hizmet yükümlülüğü yoktur[5]Hanefi mezhebinegörekadının kocasına hizmet etmesi, ev işlerini yapması diyanetenvaciptir. Yapmadığı takdirde hâkim tarafından zorlanamaz.Ancak Allah katında sorumlu olur.Hanefi mezhebine göre kadın, evin işlerini diyaneten yapmak zorundadır. Fetva da bu görüş üzerinedir. Nitekim Ebû Hanife’ye göre bir erkeğin karısını bu tür hizmetler için kiralaması caiz değildir. Bir şekilde kiralamışsa, kadının yapmış olduğu hizmetler karşılığında kocasından ücret alması caiz değildir. Çünkü kadın ücret aldığında dinen yapmak zorunda olduğu bir iş mukabilinde ücret almış olacaktır[6]Ebû’l-Leys’e göre kadın, eşraf birinin kızı olması sebebiyle bizzat hizmet edemez veya eşraftan olmadığı halde rahatsızlık vb. sebepler, yemek yapmasına mani oluyorsa, bu hizmetleri yapması için zorlanamaz.[7][1]Bakara, 2/228[2]Bakara, 2/233[3]Ömer Nasuhi Bilmen, Hukuk-u İslamiye, c.2, s. 483[4]Kenzu’l-Ummal, h. No. 45.146[5]Şirâzî, Mühezzeb fi Fıkhi’l-İmam Şafii, Tahkik, Vehbe Zuhayli, ts 1958, c.6, s. 264[6]Komisyon,el-Fetâvâ’l-Hindiyye,Beyrut, ts., c.1, s. 548[7]Kâsâni, Bedâyi’u’s- Sanâyi’ fi Tertîbi’ş-Şerâyi’, Beyrut, 1986."
            }
        ]
    },
    {
        "id": "firdevs-i-ala-cenneti-ile-ilgili",
        "conversations": [
            {
                "from": "soru",
                "value": "Firdevs cennetini çok merak ediyorum, sıkça aklıma geliyor, düşünüyorum. Firdevs cennetine talip/aday olmak isteyen bir mümin bu dünyada nasıl yaşaması, hangi amelleri uygulaması ve nelerden sakınması gerekir, bu konu için nasıl bir yol izlemeliyim? Namazdan sonra (Dua'da) Allah'tan Firdevs cennetini nasıl istemeliyiz? Firdevs cennetini istemek için özel bir dua var mıdır?"
            },
            {
                "from": "cevap",
                "value": "Adem (as)'dan bu yana insanoğlunun en büyük düşmanı kişinin nefis ve şeytanı olmuştur. Ve en büyük mücadele bu iki düşmana karşı yapılmıştır.  Bu çetin mücadeleyi kazananlar Allah'ın rızasına ve cennetine nail olmuşlardır. Bu düşmanlarla mücadele etmenin ve onları alt etmenin birçok yöntemi vardır. Başta Kur'ân'ı Kerim, bizim için müracaat edilecek en güzel bir kaynaktır. Daha sonra elden geldiğince Peygamberimizin sünnet-i seniyesine tabi olmak gerekir. Sonra şu hususlara dikkat etmek gerekir ki inşallah cennete layık bir kul olunabilsin.1-Sağlam bir iman ve itikada sahip olmakBu hususta asrımızın en büyük manevi doktoru olan Bediüzzaman Hazretlerinin telif ettiği Risale-i Nur eserleri, talebelerine hakiki sarsılmaz kuvvetli bir imanı kazandırıyor. Buna hal-i alem şahittir. Bu hususta Risale-i Nur eserlerine müracaat edebilirsiniz.2-Nuranî istikametli bir cemaatin şahsi manevisine intisab edip bağlanmakZira zaman, cemaat zamanıdır. Bir kişi evliya dahi olsa ehl-i imana hücum eden dehşetli entrikalara karşı kendini muhafaza etmesi zordur. Fakat bir cemaatin şahsı manevisine intisab ederse arkasına manevi bir güç almış olur.3-Kendisine iyi arkadaşlar seçmekPeygamberimiz (a.s.m)''Kişi arkadaşının dini üzeredir.''buyurmaktadır. Bunun da en güzel çözümü, bu zamanda istikametle devam eden ehl-i sünnet bir cemaate dahil olmaktır.. Kötü arkadaş ve kötü çevreyi terk etmektir.4-Zararlı -medya,internet vb- alışkanlıklardan kendini muhafazaya çalışmak5- Dua, tevekkül ve evrad gibi kuvvetli silahlarla kendisini techiz edip donatmak6- Helal lokma meselesi çok önem vermekHelâl lokma kalbi temizler, hakikatin görünmesine sebep olur. Haram lokma ise hakikati perdeler, göstermez. Haram veya şüpheliler nefsi azgınlaştırıp şımartır. İbadetlere karşı isteksizlik, hantallık ve usangaçlık vererek kişiyi kulluktan uzaklaştırır.7.Çokça tevbe ve istiğfar etmek8.Oruç tutmak9. Başkalarından dua almak10. Ölümü düşünmek11. Eskiler tavsiyesiyle, az yemek, az konuşmak, az uyumak, çok zikretmekNamazdan sonra Allah'tan Firdevs cennetini nasıl istemeliyiz? Firdevs cennetini istemek için özel bir dua var mıdır?Özel bir duası yoktur. Fakat Peygamber efendimizin Allah'a yakarışla beraber bu cennet tabakasının ismen istenilmesini tavsiye etmektedir. Kişi, zaten salih ve müttaki bir kul olarak yaşadığında Allah, bu cennet tabakasını kuluna lütuf ve ihsanı olarak vereceğini vadetmiştir.Nur Talebeleri olarak namaz duası yaparken şöyle dua etmekteyiz:\"Ya Rabbi! Rızanı, Cennetü'l-Firdevsini ve cemalini taleb ediyoruz. Rızanla, Cennetü'l-Firdevsinle ve cemalenle müşerref eyle! Âmin\"Bu tarzda bir dua yapılabilir.Ebu Hüreyre'den rivâyet edilen bir hadîs-i şerifte Hz. Peygamber (sav), Allah’tan Firdevs Cenneti’ni istememiz gerektiğini şöyle tavsiye etmişlerdir:“Kim Allah'a ve elçisine îmân eder, namazı kılar, zekâtı verir ve Ramazanı oruçlu geçirirse; ister Allah yolunda hicret etsin, isterse doğduğu yerde otursun; Allah'ın onu cennete koyması kendisi için bir haktır.”\"Ey Allah'ın Resûlü, bunu insanlara müjdelemeyelim mi?\" diye sordular. Allah Resûlü şöyle buyurdu:\"Cennette yüz derece vardır ki; Allah Teâlâ bunları Allah yolunda cihad edenler için hazırlamıştır. Her iki derece arasında gökle yer arası kadar mesafe vardır. Allah'tan istediğiniz zaman Firdevs'i isteyiniz. Muhakkak ki o, cennetin ortası ve en yüksek yeridir. Onun üstü Rahmanın arşıdır ki cennet ırmakları oradan kaynar.”(Buhârî, Cihad 14, Megâzî 9, Rikâk 51; Tirmizî, Tefsir, Mü'minun, (3173)Aynî, \"Firdevs, Cennetin ortasıdır (vasatıdır).\" cümlesini, Cennetin en iyi yeri veya üstünü olarak yorumlar ve bu görüşüne\"Böylece sizi en hayırlı bir ümmet kıldık\"(Bakara, 2/143) âyetinde geçen \"vesetan\" kelimesini delil getirir.(Aynî, Umdetü'l-Kârî fî Şerhi Sahihi'l-Buhârî, Istanbul 1309, VI, 539)Aynı manadaki pek çok hadis-i şeriflerde Cennetin çeşitli dereceleri olduğu belirtildiği gibi, Firdevs Cenneti’nin en üst tabakayı oluşturduğu belirtilmektedir.Firdevs cenneti hepsinin yukarısında, hepsinden üstün olduğu için Allah’tan öncelikle Firdevs Cenneti’nin istenilmesi tavsiye edilmiştir.Ayrıca bakınız;https://risale.online/soru-cevap/cennetul-firdevshttps://risale.online/soru-cevap/cennet-ve-cehennem-hakkindahttps://risale.online/soru-cevap/ahiret-hayati-hakkinda-bilgilerhttps://risale.online/soru-cevap/cennetin-en-yuksek-tabakasi-ve-tabakalarin-isimleri"
            }
        ]
    },
    {
        "id": "temizlik",
        "conversations": [
            {
                "from": "soru",
                "value": "Yıllarca namaz kılan biri necasetten taharete çok dikkat etmediyse bu kıldığı namazlar kabul olur mu? Yoksa kaza etmesi mi gerekir?"
            },
            {
                "from": "cevap",
                "value": "Bu konuda Din İşleri Yüksek Kurulu'nun görüşü şöyledir:Böyle bir kişi namazlarını tekrar iade etmez. İnşallah namazları kabul olunmuştur. Fakat farz ibadetlerini yerine getirecek kadar ilmi öğrenmek her Müslümana farzdır.Böyle bir kişi tövbe etmeli ve sonraki namazlarını bütün şartlara riayet ederek kılmaya çalışmalıdır. Kişi yine de isterse kaza namazı kılabilir. Affı için bir vesile olur."
            }
        ]
    },
    {
        "id": "zekat-17",
        "conversations": [
            {
                "from": "soru",
                "value": "İlim talebelerine ve fakirlere iftar yemeği vermekle zekat verilmiş olur mu?"
            },
            {
                "from": "cevap",
                "value": "İftar, zekât yerine geçmez.Zira zekât; zekâta ait malı, zekât niyetiyle, verilmesi gereken kişiye temlik etmektir, yani onun mülkiyetine-uhdesine geçirmek, tasarrufuna vermektir. O bakımdan, zekât verecek kimse, zekâta niyet ederek bir fakiri doyursa, temlik olmadığından zekâtını ödemiş sayılmaz.Nitekim Ömer Nasûhi Bilmen merhum Büyük İslâm İlmihali’nde bu hususu şöyle açıklamaktadır:\"Bir kimse, usûl ve fürûundan olmayan ve yalnız akrabalık yönünden nafakası üzerine düşen bir yetime (yoksula-fakire), zekât niyeti ile elbise yaptırsa veya bir yiyecek verse, (yani bunları ona temlik etse, eline-emrine verse), zekâtı yerine geçer. Fakat böyle bir yetimi (fakir ve yoksulu) kendi sofrasına alıp beraberce yedikleri yemeği zekâtına saymak isterse, (ki, iftar davetleri de iftarı verenin sofrası sayılır) bu İmam Ebû Yusuf'a göre caiz olursa da İmam-ı Azam ile İmam Muhammed'e (rahımehumullah) göre caiz olmaz. Çünkü bu halde temlik bulunmaz.\"Zekâtın, zekâta ehil olan kimseye temlik edilmesi (mülkiyetine geçirilmesi) şarttır. Onun için fakirlere ikram olarak yedirilen yemek zekât sayılmaz.(DİYK)"
            }
        ]
    },
    {
        "id": "banyoda-ciplak-yikanma-durumu",
        "conversations": [
            {
                "from": "soru",
                "value": "Banyo iki kol açılma mesafesinde dar olduğunda çıplak yıkanmakta bir beis olmadığı belirtiliyor. Bunun dayanağı ve sebebi nedir?"
            },
            {
                "from": "cevap",
                "value": "Gusül abdesti veya duş alırken banyoda avret yerlerinin açık bulundurulmayıp örtülmesi“Guslün sünnetleri”arasında geçmektedir.Kapalı bir yerde tek başına yıkanırken çıplak olarak yıkanmak caizdir, yasak değildir. Ancak kıble yönüne dönmemek gerek. Ancakyalnız olmadığı zaman avretini örtmek mecburiyetindedir.Her durumda edep olarak avret yerlerinin örtülmesi güzeldir ve sünnettir.Bununla beraber Hz. Peygamberin (sav)’in gusül alırken ne şekilde örtündüğü ile alakalı olarak muteber kaynaklardan herhangi bir bilgiye ulaşamadık. Dolayısıyla sorulan sorunun kaynağıyla alakalı bir şey dememiz mümkün değildir. Güzel olan, yukarıda zikredilen fetvaya göre hareket edilmesidir."
            }
        ]
    },
    {
        "id": "oruc-17",
        "conversations": [
            {
                "from": "soru",
                "value": "Göz damlası orucu bozar mı?"
            },
            {
                "from": "cevap",
                "value": "Göz damlası orucu bozar mı?Konunun uzmanlarından alınan bilgilere göre, göze damlatılan ilaç, miktar olarak çok az (1 mililitrenin 1/20’si olan 50 mikrolitre) olup bunun bir kısmı gözün kırpılmasıyla dışarıya atılmakta, bir kısmı gözde, göz ile burun boşluğunu birleştiren kanallarda ve mukozasında mesâmat (gözenekler) yolu ile emilerek vücuda alınmaktadır. Kaldı ki bu işlem yeme içme yani gıdalanma anlamı da taşımamaktadır.Dolayısıyla göz damlası orucu bozmaz.[1]Ayrıca bakınız;https://risale.online/soru-cevap/orucu-bozan-ve-bozmayan-seyler[1]DİYK 22. 09. 2005 tarihli karar; bkz. Kâsânî, Bedâî’, II, 98."
            }
        ]
    },
    {
        "id": "el-opme",
        "conversations": [
            {
                "from": "soru",
                "value": "Tarikat şeyhi olan bir zat elini bayan müritlerine öptürdü.  Bunu biraz araştırdım ve Hz. Ömer Efendimiz de Mekke'nin fethinde kadınlardan biat alırken ellerini tutmuş diye bir blgiye ulaştım. Bu bilgi doğru mudur? Bir kadın yabancı erkeğin elini öpebilir mi?"
            },
            {
                "from": "cevap",
                "value": "Bir erkeğin kendisine yabancı kadının tokalaşması caiz değildir. Bu hususta ihtilaf da yoktur. Peygamber (sav) şöyle buyuruyor:\"Kendisi için yol olmadığı halde bir kadının elini elleyen (tokalaşan) kimsenin eline kıyamet günü bir kor konulacaktır. Bu durum mahlukat arasındaki hüküm bitinceye kadar devam edecek.\"Ancak Hanefi mezhebinde arzu edilmeyecek kadar yaşlı olan kadınla tokalaşmakta beis yoktur. Zira Hz. Ebu Bekir (ra) halife olduğu sırada sütannesinin mensub olduğu kabilelere gider ve yaşlı kadınlarla tokalaşırdı. Hz. Zübeyr (ra) de Mekke'de hastalanınca kendisine yardım edip işini görmek için yaşlı bir kadın hizmetçi tutmuştu. O yaşlı kadın ayaklarını ovalar, saçı bitlenmesin diye onu kontrol edip ayıklıyordu (Serahsi).Kadın yaşlı olmadığı takdirde onu hizmetçi veya sekreter olarak çalıştırıp onunla yalnız kalmak caiz değildir, haramdır. Peygamber (sav) şöyle buyuruyor:\"Bir erkek kendisiyle mahremiyeti olmayan bir kadınla beraber kalmasın. Onların üçüncüsü mutlaka şeytandır\"(Serahsi) (İslam Fıkıh Ansiklopedisi)Hz. Ömer (ra) biat alırken kadınların elini tuttuğuna dair bilgi doğru değildir, buna dair kaynaklarımızda doğrulanmış bir bilgi bulunmamaktadır.Ayrıca bakınız;https://risale.online/soru-cevap/kadinlarla-tokalasmak"
            }
        ]
    },
    {
        "id": "goz-damlasi-orucu-bozar-mi",
        "conversations": [
            {
                "from": "soru",
                "value": "Göz damlası orucumuzu bozar mı? Çok farklı görüşler var da onun için sordum."
            },
            {
                "from": "cevap",
                "value": "İnsanın derisinden içeriye sızan şeyler orucu bozmaz. Bunun için vücuda sürülen bir yağ veya yıkanılıp içeriye soğukluğu geçen bir su, orucu bozmaz.Yine, göze dökülen bir ilaç orucu bozmaz, boğazda duyulsa bile... Göze sürülen bir sürme de böyledir, izi ve rengi tükürükte görülse de... Çünkü bunların öyle içeriye geçmesi derideki emişlerledir.(Büyük İslam İlmihali, 279)Detaylı malumat için lütfen bakınız;https://risale.online/soru-cevap/orucu-bozan-ve-bozmayan-seyler"
            }
        ]
    },
    {
        "id": "ha-mim-ler",
        "conversations": [
            {
                "from": "soru",
                "value": "İyi günler. Kur'an'da yaklaşık 2 cüz olan Hâ-Mim'ler artarda gelmekte halk arasında bunları birlikte okunması gerektiği biliniyor. Özellikle de mukabele zamanlarında berekete ve şifaya vesile olur niyetiyle su, şeker, tuz vs getirilip Hâ-Mim'ler okunurken ortama bırakılıyor.  Bunları bu şekilde yapmak veya Hâ-Mim'leri birlikte okumak gibi uygulamalar doğru mudur?"
            },
            {
                "from": "cevap",
                "value": "Kur'ân'da \"hâ mîm\" ile başlayan sürelerin okunması esnasında diğer surelerden ayrı bir hüküm yoktur. Kur'ân'ı baştan sona okuyup hatim yapanlar, sırası gelince bunları da diğer sureleri okudukları gibi okur.Dolayısıyla hatim okurken \"hâ mîm\" ile başlayan surelere gelindiğinde bir oturuşta 7 surenin de okunması gerektiği, şeker, tuz, su vb. maddeler konularak dualar yapılması, niyetler edilmesi gerektiği hakkında muteber kaynaklarda herhangi bir bilgi yoktur.Hz. Peygamber’den (s.a.s.) bu konuda herhangi bir rivayet bilinmemektedir.Dolayısıyla, söz konusu uygulamaların herhangi bir mesnedi olmadığı için bid'at olarak değerlendirilmeli ve bu tür uygulamalara itibar edilmemelidir.[1][1]https://kurul.diyanet.gov.tr"
            }
        ]
    },
    {
        "id": "din-3",
        "conversations": [
            {
                "from": "soru",
                "value": "Müslüman birisi yanlışlıkla dinden çıkarsa kelime-i şehadet getirmesi yeterli mi? Yoksa gusül alması da gerekir mi?"
            },
            {
                "from": "cevap",
                "value": "İslâm dinine yeni giren kimsenin gusül abdesti alması müstehabtır.Fakat Müslüman olmadan önce cünüplük veya hayız halinin bitmesi gibi gusül almayı gerektirecek bir durum varsa gusül alması farz olur.Şafiî ve Hanefî mezhebinin görüşü bu şekildedir.Malikî ve Hanbelî mezhebine göre; Müslüman olmadan önce guslü gerektiren bir durum olsun ya da olmasın, her halükârda bu kimsenin gusül etmesi gerekir.[1]Kaldı ki dinimiz İslâm, kötü bir söz söylendikten sonra ya da bir günah işlendikten sonra bile abdest almayı hatta gusül almayı müstehab kabul edip tavsiye etmektedir. Özellikle irtidat gibi (dinden çıkmak) çok büyük bir günahtan dönüldükten sonra gusül abdesti alınması müstehab ve güzel bir uygulamadır. Yeter ki irtidat esnasında abdesti veya guslü bozacak bir fiil meydana gelmiş olmasın. O vakit abdest şart olur.[1]Zeydân, el-Camî' fî'l-Fikhi'l-İslâmî I, 99."
            }
        ]
    },
    {
        "id": "taharet-3",
        "conversations": [
            {
                "from": "soru",
                "value": "Hocam benim 2 sorum olacak. İlki taharet alırken sadece tuvalet kağıdı kullanmak yeterli midir? Yoksa su ile yıkamak şart mıdır? 2. Sorum klozete oturmadan önce necis şüphesi ile kuru peçete ile siliyorum. Yeterli midir?"
            },
            {
                "from": "cevap",
                "value": "Def-i hacet için tuvalete giden herkes su veya taş gibi pisliği giderici bir şeyle temizlenmek mecburiyetindedir. Sadece tuvalet kâğıdı ile temizlik yeterli değildir.Kan, meni, sidik ve gaita gibi pisliklerin çıkmış oldukları yerleri temizlemeye\"İstinca\"denir.Bu temizleme, avret yerlerini yabancılara göstermeksizinsu ile, yoksa küçük taşlarlayapılır.Önce taşlarla, sonra su ile yapılması daha uygundur. Fakat kemik, kireç, kömür, tezek, bez, pamuk ve kağıt gibi şeylerle istinca mekruhtur.Su ile istincanın sağlık yönünden yararları çoktur. Bu konuda tıp kitaplarında önemli bilgiler vardır.İstinca yerini taşarak namazın sıhhatini engelleyecek kadar fazla olan pislikleri yıkamak farzdır.Erkekler idrar yaptıktan sonra, sidik sızıntısının kesilmesini beklemeleri gerekir ki, buna\"İstibra\"denir. İstibra usulü her insanın bünyesine göre değişiktir. Bekleyerek, biraz yürüyerek, ayakları hareket ettirerek ve öksürerek yapılır. İdrarın kesildiğine kanaat hasıl olunca,istinca (su ile yıkama) yapılır.Çünkü idrar yaşlığın bulunması, idrarın damlaması gibi abdestin sıhhatine engeldir.İstinca'da temizliğe fazla dikkat edip idrar ve benzeri pislik eseri bırakmamaya\"İstinka\"denir. İstinca'dan sonra ayağa kalkmadan temiz bir bez parçası ile veya sol el ile kurulanmalıdır. Böylece temizlik için kullanılan suyun kalıntılarını gidermeye çalışmalıdır. (Büyük İslâm İlmihali, Ömer Nasuhi Bilmen)Bir hadis-i şerifte şöyle buyurulmuştur:\"İdrardan (sidikten) sakının. Çünkü kabir aza­bının çoğu ondandır (yani idrardan sakınmamaktan kaynaklanır.\"[1]Başka bir rivâyette şöyle buyrulmuştur:\"Şüphesiz ki kabir azabının çoğu idrardandır (yani idrardan sakınmamaktan kaynaklanır.\"[2]Klozette gözle görülür bir necaset varsa mutlaka su ile temizlenmelidir. Ancak umumen kullanılan bir yerde ihtiyaten temizlik yapılacaksa bu durumda da su ile temizlemek veya ıslak mendil ile silmek daha sonra peçete ile kurulamak daha uygundur. Tek başına kuru peçete özelikle kurumuş pislikleri gidermeye yetmez.Özellikle umuma açık tuvaletlerde çok daha dikkatli olmak gerekir. Klozet yüzeyini temizlemeden ya da temiz peçete sermeden oturmamak gerekir. Zira kimin nasıl kullandığı bilinmemektedir.Hastalık ve yaşlılık gibi zaruri durumlar olmadıkça klozet yerine alaturka denilen normal tuvaletlerin kullanılması hem dinimizce hem de tıbbî yönden daha uygundur ve sağlık açısından daha faydalıdır.Daha fazla malumat için lütfen bakınız;https://risale.online/soru-cevap/taharethttps://risale.online/soru-cevap/camasir-makineleri-necaseti-temizler-mi[1]Hâkim[2]Ahmed, İbn-i Mâce, İbn-i Ebî Şeybe, Hâkim ve Beyhakî rivâyet etmişlerdir."
            }
        ]
    },
    {
        "id": "dua-8",
        "conversations": [
            {
                "from": "soru",
                "value": "Namazdan sonra dua ederken günahlarıma tövbe ediyordum. Rabbimin âyetlerde, ben sizin tüm günahlarınızı bağışlarım demesi üzerine ben de dedim ki \"Allah'ım! Bütün günahlarınızı bağışlarım diye vaad etmişsin, o âyete ve vaadine güveniyorum, lütfen beni bağışla! diyerek dua etmek uygun mudur?"
            },
            {
                "from": "cevap",
                "value": "Bu şekilde dua etmek oldukça makbul ve güzeldir. Rabbimizin vaatlerini içeren, rahmetini, bağışlamasını ve ikramlarını bildiren âyet-i kerimeleri şefaatçi kılarak onlarla beraber yalvarmak ve dua etmek çok makbuldür. Bu âyetleri şefaatçi kılarak duamızı yapabiliriz.“Evet,Kur’ân-ı Kerim’de dua ile ilgili âyetler geniş bir yer tutar. İki yüz kadar âyet doğrudan doğruya dua konusundadır. Ayrıca tövbe, istiğfar gibi kulun Allah’a yönelişini ve O’ndan dileklerini ifade eden çok sayıda âyet de geniş anlamda dua ile alakalıdır.Konuyla ilgili âyetlerin bir kısmında insanların Allah’a dua etmeleri emredilmiş, duanın usûl, âdâb ve tesirleri üzerinde durulmuştur.[1]Bazı âyetlerde şartlarına riayet edilmeyerek yapılan duanın kabul görmeyeceği ifade edilir.[2]Bu gruptaki âyetlerin çoğunda, dünyada iken Allah’ı ve O’nun hükümlerini tanımaktan kaçınan, ancak ahirette gerçeği anlayıp acı akıbetleriyle yüz yüze gelince pişmanlık duyacak olanların dünyaya yeniden döndürülmeleri için Allah’a yakarışları anlatılmıştır.100’den fazla âyette peygamberlerin, diğer salih insanların veya toplulukların dualarına yer verilmiştir.Bazı sûre ve âyetler örnek dua metinleri mahiyetindedir. Fâtiha sûresi buna güzel bir örnektir. Bakara sûresinin 201. âyetinde geçen,“Ey Rabbimiz! Bize dünyada da güzellik ver, ahirette de güzellik ver; bizi cehennem azabından koru.”mealindeki dua, Fâtiha’dan sonra en çok okunan dua olmuştur.Enes b. Mâlik,Hz. Peygamberin (s.a.s.) dua ederken en çok bu âyeti okuduğunu[3]ve okunmasını tavsiye ettiğini[4]belirtmiştir.Âl-i İmrân sûresinin 8-9, 16, 53, 191-194. âyetleriyle, Furkân suresinin 74. âyetinin de dua niyetiyle okunduğu görülür. İbrahim sûresinde Hz. İbrahim’in duasını ihtiva eden 35-41. âyetler ve özellikle, “Rabbim! Hesap günü gelip çattığında beni, annemi, babamı ve müminleri bağışla.”mealindeki 41. âyet sıkça tekrar edilen dua âyetleridir.Tâhâ sûresinde Hz. Mûsâ’nın duası[5]özellikle kısa, canlı, ahenkli ve etkili cümleleriyle Kur’an’daki dua örneklerindendir. Buâyetlerde “Rabbim! Yüreğime genişlik ver; işimi kolaylaştır; dilimin bağını çöz ki sözümü anlasınlar.”ifadeleriyle dua edilmektedir. Kur’ân-ı Kerim’de Hz. Eyyûb’a nispet edilen dua cümleleri ayrı bir üslûp taşır. Bu âyetlerde Hz. Eyyûb’un, son derece ağır bir hastalığa ve musibetlere mâruz kalmasına rağmen, dualarında Allah’tan istekte bulunmadığı, sadece durumunu arz etmekle yetindiği görülür.[6]İslâm âlimleri onun bu tutumunu, sabır erdeminde yükselişin ve kulluk terbiyesinin en güzel örneği olarak değerlendirirler.”[7](DİYK)Dua adabı ile alakalı olarak lütfen bakınız;https://risale.online/soru-cevap/dua-adabi-1https://risale.online/soru-cevap/duadaki-ruh-halimiz[1]Bakara 2/186; Nisâ 4/32; A’râf, 7/29, 55, 180; Yûsuf, 12/86; Mü’min, 40/60.[2]Bakara, 2/200; Yûnus, 10/12, 22, 106; İsrâ, 17/11; Mü’minûn, 23/ 99-100; Kasas, 28/88; Fussılet, 41/51.[3]Buhârî, Deavât, 55.[4]Müslim, Zikir, 23.[5]Tâhâ, 20/25-35.[6]Enbiyâ, 21/83-84; Sâd, 38/41.[7]“Dua”, DİA, II, 536."
            }
        ]
    },
    {
        "id": "ayet-yazili--kolye",
        "conversations": [
            {
                "from": "soru",
                "value": "Üstünde âyet veya Allah lafzı yazılı kolye ile tuvalete girilir mi?"
            },
            {
                "from": "cevap",
                "value": "Bu meseledeki genel hüküm şöyledir:“Tuvalete girerken kişinin üzerinde Allah adının yazılı olduğu kâğıt, kitap veya Mushaf bulunması mekruhtur.[1]Zira Hz. Peygamber (sav), yüzüğünün üzerinde“Muhammedün Resûlullah”ibaresi yazılı olduğu için tuvalete girmeden önce yüzüğünü çıkarırdı.[2]Ancak bu yazılar açıkta değilse, örneğin cepte bulunuyorsa veya bir şeye sarılı ise bunlarla tuvalete girmek mekruh olmamakla birlikte imkân dâhilinde bundan da sakınmak daha uygun olur.”[3](DİYK)Bu fetvadan hareketle, tuvalete girerken âyet veya Allah lafzı yazılı kolyenin çıkarılması Hz. Peygamberin (sav) sünnetidir ve güzel olan uygulamadır. Ancak zaruret durumlarında kolyeyi ters çevirip ya da vücut içerisine gizleyip daha sonra tuvalete girilmesi de mümkündür.[1]Şürünbülâlî, Merâkı’l-felâh, 23.[2]Ebû Dâvûd, Tahâret 10.[3]Tahtâvî, Hâşiye, 54."
            }
        ]
    },
    {
        "id": "faiz-7",
        "conversations": [
            {
                "from": "soru",
                "value": "Ben elden taksitle eşya alıyorum. Mesela peşin fiyatı diyelim ki 500 TL, elden taksit olunca 600 TL oluyor. Bu durumda faiz oluyor mu?"
            },
            {
                "from": "cevap",
                "value": "Fiyat bu şekilde baştan belli ise faiz olmaz. Taksitli alışveriş caizdir. Fakat fiyat baştan belli olmaz da sonradan artırma olursa bu durumda faiz olur. Din İşleri Yüksek Kurulu’nun taksitli alışverişle alakalı görüşü şöyledir:“Bir malı peşin olarak satmak caiz olduğu gibi, vadeli ya da taksitle satmak da caizdir. Peşin veya çeşitli vadelere göre taksitlendirilerek satışa sunulan bir malın, değişik alternatifleri gözden geçirdikten sonra bunların birini tercih edip, akdi onun üzerine kurmak suretiyle vadeli veya taksitli olarak satımında dinen bir sakınca yoktur.Alışverişte önemli olan, pazarlığın bittiği sırada satış bedelinin belirlenip akdin bu bedel üzerinden kesinlik kazanmış olmasıdır.[1]Bu şartlara uymak kaydı ile veresiye alışveriş fiyatının peşine göre daha fazla olmasında bir sakınca yoktur.Ancak akit bittikten sonra banka ya da finans kuruluşları gibi üçüncü şahıslar tarafından zimmetteki peşin borcun vadeli olarak yeniden yapılandırılması faizli işlem sayılacağından caiz değildir.”[1]Serahsî, el-Mebsût, XIII, 8."
            }
        ]
    },
    {
        "id": "18lema-2",
        "conversations": [
            {
                "from": "soru",
                "value": "18. Lemayı kısaca izah edebilir misiniz?"
            },
            {
                "from": "cevap",
                "value": "18. Lem’a gibi sırlarla dolu ilmî bir risaleyi kısaca izah etmek mümkün değildir. 18. Lem'a, dikkatli bir şekilde satır satır mütalaa edilmesi gereken çok önemli bir risaledir. Bu risalenin bütününün şerh ve izahı ise onlarca sayfaya tekabül etmektedir.İnşallah çok yakın bir zamanda bu risale ile alakalı olarak yapılmış olan şerh çalışmamız umumun istifadesine sunulacaktır.Ancak kısaca bazı hususları ifade etmeye çalışalım.Hazret-i Ali Efendimizin büyük bir kerametinden bahseden 18. Lem’a, 1934 senesinde Isparta’da telif edilmiştir. Lem’alar eserine ait bir risale olmasına rağmen konusu ve Üstadın gözündeki değeri münasebetiyle Sikke-i Tasdik-i Gaybî Mecmuası’na dahil edilmiştir.Bu risale, Hazret-i Ali Efendimizin Allah’ın izniyle Risale-i Nur davasından, Bediüzzaman Hazretlerinden ve Nur Talebelerinden haber verdiği birinci büyük kerametidir. (28. Lem’a ikinci kerameti, 8. Şuâ Risalesi ise üçüncü kerametidir).İmam Ali (ra) bu büyük kerametinde, İslâm Dünyası’nın başına gelecek iki büyük fitne devrini asırlar öncesinden haber vermektedir. Kendi halifeliği devrinde Kûfe’deyken yazdığı ‘Ercûze’namındaki bir kasidesinde bu iki haberi açık açık anlatmaktadır. Bu risalede ise, Hazret-i Ali Efendimizin bu kasidesinden, gelecekle alakalı kerametli haberlerinin ebced hesabına göre izahı yapılmaktadır. Risale-i Nur davasının temel gayelerinden birisi olan‘Kur’ân hattını ve yazısını muhafaza hizmetinin’esasları bu risalede izah edilmektedir. Bu risale; Hazret-i Ali Efendimizin‘harf inkilabından’tarihiyle ve tatbik şekliyle haber verip Kur’ân’ın hattını ve hakikatlerini korumaya ve yaymaya çalışan Risale-i Nur Talebelerinden övgüyle bahsettiği meşhur risaledir.Hazret-i Ali Efendimizin ‘Ercüze’isimli kasidesindeki Hz. Üstad’a ve Nur Talebelerine bakan müjdeli mana ve işaretlerin bir kısmını bizzat Bediüzzaman Hazretleri bir kısmını da Risale-i Nur talebeleri çıkartmışlardır. Gayba dair bu çıkarımları yapan talebelerin isimleri, bu risalenin sonunda yer almaktadır.Hayret verici ve şaşırtıcı derecede harika olan On Sekizinci Lem’a’nın ehemmiyet ve önemi üç noktadan ileri gelmektedir.Birincisi ve en mühimi:Sevgili Peygamberimiz Hz. Muhammed Mustafa’nın (sav) gizli kalmış gayba dair bir mucizesi bu risalede açıklığa kavuşmaktadır. Zira Sevgili Peygamberimiz (sav) iki cümleden oluşan bir hadis-i şerifte şöyle buyurmuş:“Eğer ümmetim istikamet üzere olursa onlar için bir gün vardır. Aksi halde yarım gün vardır.”[1]Bu hadis-i şerifinde kendisinden asırlar sonra meydana gelecek olan iki büyük İslâm devletinin yani Abbasi ve Osmanlı Devletlerinin yıkılışlarını ve daha başka hadiseleri mucize olarak haber vermektedir. Hz. Peygamberin (sav) bu gelecek asırlara bakan mucizesi tam anlaşılamayıp farklı yorumlanmış ve mühim bir mucizesi gizli kalmıştır.  Bu risalenin son kısmındaki iki sayfada bu hadis-i şerifin detaylı izahı yapılarak Sevgili Peygamberimizin (sav) gayba dair bu mucizesi izah edilmektedir.İkincisi:Allah dostu evliyaların gösterdiği kerametleri kabul etmeyip inkâr eden kişilere/gruplara karşı kerametin hak olduğuna dair kesin bir delil gösterenHazret-i Ali Efendimiz, Kur’ân harflerinin yasaklanıp Latin harflerinin kabul edilişini tam tarihiyle ve uygulanış tarzıyla iki cümle ile bildirmesidir.Üçüncüsü:Bu asırdaher türlü baskı ve engellemelere rağmen Kur’ân yazısını ve hakikatlerini korumayı kendilerine vazife bilen ve bu uğurda gayret eden Risale-i Nur Talebeleriyle Hazret-i Ali Efendimizin özel ilgilenmesi, onlara doğru yolu gösterip onlardan övgüyle bahsetmesi ve onlara işaret etmesidir.[1]Ebû Dâvud, Melâhim: 18; Müsned, 1:170, 4:193."
            }
        ]
    },
    {
        "id": "sevgili",
        "conversations": [
            {
                "from": "soru",
                "value": "Hiç temas olmasa bile sevgili olmak, flört etmek günah mıdır? Sadece mesajlaşma olsa ve sonunda evliliğe niyet edilse insan yine de harama düşmüş olur mu?"
            },
            {
                "from": "cevap",
                "value": "Kesinlikle caiz değildir ve haramdır. Günümüzde maalesef sevgili olmak diğer bir ifadeyle flört yapmak çok yaygınlaşıp normalleşmiş durumda.Flört eden kişiler çoğunlukla, işlemekte oldukları bu haramı ileride yapacakları evliliklerin ilk adımı olarak görmektedirler.Zira ömür boyu birlikte yaşayacağı kişiyi tanımak, bir insanın en doğal hakkıdır.Aynı hayatı paylaşacak kişilerin elbette birbirlerini yakından tanımaları gerekmektedir. Böylece çiftler, karakterlerinin uyumlu olup olmadığını anlayacak, ileride olması muhtemel uyumsuzlukları, geçimsizlikleri önceden tespit ederek ve geç olmadan ilişkilerine son vereceklerdir. Bu şekilde mutsuz bir evlilik yapma oranları düşecek ve olası boşanmalar engellenmiş olacaktır.Evet bir kısım gençler işledikleri fiilin (flörtün) haram olduğunu dahi bilmezken, diğer bir kısım ise bu haram fiilin niyetlere göre değiştiğini iddia etmektedirler. Onların düşünceleri şu yöndedir:“Eğlence, vakit geçirme vb. düşüncelerle flört etmek haramdır. Ancak, evlilik öncesi tanışma devresi olan flörtte bu haram durum ortadan kalkmaktadır.” Şeytan insanları harama sevk ederken genellikle sağ taraftan yaklaşır. Hususen dinini yaşamak noktasında hassasiyeti olan kişiler şeytanın fısıldamakta olduğu bu telkinleri vicdanlarının sesini dindirmekte kullanırken maalesef kandırıldıklarının farkına bile varmazlar.İslâm dini bu tarz bir birlikteliğe hangi niyetle ve hangi muhatapla olursa olsun asla izin vermez.Bu durum, âyet-i kerimelerle açık ve net bir şekilde ifade edilmiştir: Rabbimiz,“Sakın zinaya yaklaşmayın. Çünkü o, çirkinliği meydanda olan bir hayasızlıktır, çok kötü bir yoldur”[1]diyor. Ve“Allah, fuhşiyatı (hayâsızlığın her çeşidini) yasaklar”[2]emrini gayet açık bir şekilde tebliğ ederek fuhşa giden yolları kesiyor.Zaten iddia edilen iyi niyetin(!) gerçekleşmesi de mümkün değildir. Zira flört eden kişiler kendilerini partnerlerine sevdirme ve beğendirme telaşındadırlar. Bunun için de daima bakımlı, kibar ve anlayışlıdırlar. Birbirlerinin asıl kişilikleriyle ise ancak evlendikleri zaman tanışırlar. Çünkü artık birbirlerine kendilerini kabul ettirme devri sona ermiş ve matluba ulaşılmıştır. Hızla artan boşanma oranları ve bu oranları yükselten ekser kesimin flört ile tanışarak evlenen çiftlerden oluşması bu durumun en büyük ispatı olsa gerek.Gençlerin kendilerini kandırdıkları bir diğer husus da flört etmekte oldukları kişilerin özellikleridir. “Ama o benim arkadaşım. Çok dindar ayrıca dürüst ve güvenilir bir kişi” diyerek kendilerini kandıran kesim de azımsanmayacak kadar çoktur.Şöyle bir soru soralım isterseniz: Bir kişi temiz, dürüst ve dindar olunca, dinin emir ve yasaklarının muhatabı olmaktan çıkıyor mu? Ve yahut da Allah’ın haram kıldığı bir fiili işleyen, hatta mübah gören bir kişi ne derce dindar olabilir?Hiç kimse Peygamberimiz (asm) ve ashabı kadar temiz, dürüst ve dindar olamaz. Oysa Rabbimizin cinsellik, iffet ve edep konusundaki emir ve yasaklarının ilk muhatabı onlardı.Allah’ın Resulüne (asm) ve mübarek ashabına yasak olan bir davranış, kime serbest olabilir ki.Evet, kulları için en faydalı ve en iyi olanı bilen (ve emreden) şüphesiz Rabbimizdir.Peygamber Efendimiz (asm) bir hadisi şeriflerinde şöyle buyurmuşlardır:“Müminleri Allah Teala’dan daha çok fenalıklardan koruyan kimse yoktur. Bunun için Allah, açık kapalı fuhşiyatı haram kılmıştır.”(Buhari)İslâm dini her zaman hadd-i vasatı emrederBu konuda İslâm dini eleştirilmekte “Nasıl olur da evlenecek olan gençlerin birbirini tanımaları yasak olur? İnsanların bu doğal hakları ellerinden alınabilir mi? Hangi devirde yaşıyoruz? İnsanlar tanımadıkları ve görmedikleri bir insanla ömür geçirebilir mi?” Eleştiriler böyle uzar gider.Oysa güzel dinimiz her zaman istikamet yolunu göstermiş, ifrat ve tefriti yani aşırılıkları uygun görmemiştir.Bu cihetle flört yasaklanırken evlenecek kişilerin birbirlerini görmeleri, birbirlerinin düşüncelerini öğrenmeleri bizzat teşvik edilmiştir.Hatta hayat boyunca bir arada yaşayacak, her türlü tehlikelere birlikte göğüs gerecek, müştereken yuva ve yavrulara sahip olacak iki eşin (karı-kocanın), nikâhtan önce mutlaka birbirlerini görüp haklarında bilgi sahibi olmaları, kuracakları müşterek hayatın sağlamlığı bakımından oldukça önemli görülmüştür. Bu hususa önem vermemek ise, daha sonra zuhur edecek olan geçimsizliklerin en önemli sebeplerinden biri sayılmıştır.Resulullah (asm) Muğire Bin Şube’ye (ra):“Evlenmek istediğin kadına bak. Çünkü (evlenmeden önceki) onu görmen, aranızdaki izdivacın başarılı olmasını daha iyi sağlar.”[3]buyururken bu konuya işaret etmek istemiştir.Bunlardan anlaşılıyor ki; Bir kimsenin, evlenmek istediği kadının ellerine ve yüzüne hatta gözlerinin içine varıncaya kadar bakması dinen caiz, edeben de normal bir harekettir. Değil mi ki Resulullah (asm): “Herhangi biriniz, bir kadını nikâhlamak isterse elinden geldiğince o kadına baksın”[4]buyurmuştur.Yalnız, evlenecek adayların birbirlerini görmeleri, konuşmaları, halvet halinde olmamalıdır. Yanlarında kızın mahremlerinden veya kadınlarından bir üçüncü şahsın da olması gerekir.[5]Özetle ifade etmek gerekirse; İslâm’da nikâhtan önce halvet hali asla caiz değildir.[1]İsra, 17/32.[2]Nahl, 16/90.[3]Tirmizî, Sünen, Nikâh, 5, 1087; İbn Mâce, Sünen, I, s. 599, Nikâh, IX, s. 1865.[4]Ebû Dâvûd, Sünen, Nikâh, 38, 1134.[5]Abdullah Ulvan, Terbiyet’ül- Evlad."
            }
        ]
    },
    {
        "id": "velayet-ve-nubuvvet",
        "conversations": [
            {
                "from": "soru",
                "value": "Peygamber Efendimizin (s.a.v.) nübüvveti ve velayeti arasındaki farklar nedir?"
            },
            {
                "from": "cevap",
                "value": "Risalet yahut Nübüvvet;İslam dinin en önemli inanç esaslarından biridir. Allah, insanoğlunun yaratılışındaki amacı, hedefi, neticeyi; neyi emrettiğini ve neyi yasakladığını peygamberler aracılığıyla bildirmiştir. Peygamberler de Allah’tan aldıkları bu İlâhî emirleri gönderildikleri kavimlere eksiksiz bir surette iletmiştir. Öz itibariyle Risalet;“Allah’ın kulları arasından seçtiği, emirlerini, yasaklarını, insanların dünya ve âhiret saadetlerine vesile olacak şeyleri vahiy yoluyla kendisine bildirdiği ve bu vahiyleri insanlara ulaştırmakla görevlendirdiği elçi.”anlamına gelmektedirVelayet ise;Düzenli, devamlı, kararlı ve ihlâslı bir şekilde ibadet ve kulluk eden, başta peygamberler olmak üzere takvâ sahibi, Allah dostları sâlih müminler için kullanılır. Peygamberler, Cenab-ı Hakk’ın çok özel kulları ve evliyasıdır; onların vârisçileri, yardımcıları ve temsilcileri olan evliya da Allah’ın has kulları ve dostlarıdır.[1]Allah’a yakınlık ve dostluk O’na ibadet ve kullukla sağlandığından müminlerin velâyetteki dereceleri amel ve ibadetlerine, ihlâslarına göre farklılık gösterir.[2]Risalet-i Ahmediye, Sevgili Peygamberimize Cenab-ı Hak tarafından verilen bir vazifedir. Buna göre risalette, insanlığı hak yola davet edecek, Allah’ın emir ve yasaklarını bildirecek ve onlara dünya ve ahiret saadetini kazandıracak bir elçilik vazifesi vardır.Risalette öne çıkan vasıf elçiliktir.Risalet kesb ile kazılamaz, bir seyr-u suluk (manevi mertebeleri yükselme yolculuğu) neticesinde elde edilemez. Risalet, bizzat Allah’ın vazifelendirilmesiyle elde edilebilir. Vehbidir, Allah'ın bir ihsanı ve ikramdır. Çalışmakla, gayretle, azim ile kendi başına elde edilemez.Velayet-i Ahmediye ise, Sevgili Peygamberimizin kulluğu ile kazandığı bir makamdır. Sarsılmaz itikadı, yapmış olduğu ibadetlerdeki mükemmelliği, geniş ve harika duası, en mümtaz ahlakı, en yüksek derecedeki yetişilmez sabrı, tevekkülü ve ihlası, O'nu velayet derecelerinin en üst seviyesine çıkarmıştır.Velayet, kişinin kulluğu ile Rabbine yakınlaşması olup kesbidir. Yani velayette insanın cehdi, gayreti, ciddiyeti, azmi, sabrı vs. vardır. Velayet-i Ahmediye öyle bir makamdır ki hiçbir veli O'nun (asm) velayetine yetişememiş ve yetişemeyecektir.Bediüzzaman Hazretleri, Velayet ile Risalet arasındaki farkı şu misal ile izah etmiştir.Bir sultanın iki farklı tarzda hitabı, iltifatı, sohbeti ve görüşmesi vardır. Bu tarzın ilki sıradan bir vatandaş ile kişisel bir meselesi üzerine, şahsi bir ihtiyacına binaen özel bir telefon ile sohbet etmesidir. Diğer tarz konuşması ise sultanlık ünvanıyla, halife namıyla ve hükümdarlık vazifesi ile emirlerini, fermanlarını tüm ülkeye bildirmek amacıyla bu işler ile ilgilenen elçi ve memurları vasıtasıyla resmî konuşmasıdır.[3]Bediüzzaman Hazretleri, yukarıdaki temsili verdikten sonra hakikatini ve konu ile irtibatını şöyle ifade etmektedir: Temsilde bahsi geçen sultanda olduğu gibi Allah'ın da iki türlü konuşması ve sohbeti vardır. Bunlardan biri özel ve şahsi iken diğeri ise geneldir, resmidir. İşte velayet; misaldeki birinci surette gerçekleşir. Risalet ise ikinci şekilde gerçekleşir.https://risale.online/soru-cevap/velayet-mertebelerihttps://risale.online/soru-cevap/velayet-i-kubrahttps://risale.online/soru-cevap/peygamberimizin-velayeti[1]Râgıb el-İsfahânî,el-Müfredât, “vly” md., Yarın yay., İstanbul 2019, c.2, s. 547[2]Süleyman Uludağ, DİA, “Veli” md., İstanbul 2013, c. 43, s. 25[3]Said Nursi,Sözler, s. 243"
            }
        ]
    },
    {
        "id": "cennetin-en-yuksek-tabakasi-ve-tabakalarin-isimleri",
        "conversations": [
            {
                "from": "soru",
                "value": "Cennetin tabakalarını yazar mısınız? Adn cenneti firdevs cennetinden üstün müdür? Hadislerde ve ayetlerde cennetin hangi tabakasına hangi hususiyete sahip insanlar girebileceği belirtilmiş midir?"
            },
            {
                "from": "cevap",
                "value": "Cennet hakkındaki çeşitli hadislerden yola çıkarak cennetin sekiz tabaka olduğu söylenmiştir. Bediüzzaman Hazretleri 28. Söz'de cennetin sekiz tabaka olduğunu şöyle anlatır:\"Cennet'in sekiz tabakasıbirbirinden yüksek oldukları halde,umumun damı Arş-ı A'zam'dır. Nasılki mahrutî (koni şeklinde) bir dağın etrafında, birbiri içinde, birbirinden yüksek, kaidesinden zirvesine kadar surlu daireler bulunsa; o daireler birbirinin üstündedir fakat birbirinin güneş görmelerine mani olmaz, birbirinden geçebilir, birbirine bakar. Öyle de Cennetler de buna yakın bir tarz ile olduğu, hadislerin mütenevvi rivayatı (çeşitli rivayetleri) işaret ediyor.\" (28. Söz, Cennet Risalesi)Cennet'in en yüksek tabakasınınFirdevs Cennetiolduğu sahih bir hadiste şöyle bildirilmiştir:\"Şübhesiz cennette yüz derece vardır. Allah onları Allah yo­lunda mücâhede edenler için hazırlamıştır. İki derece arasındaki uzak­lık, gökle yer arasındaki uzaklık gibidir. Siz Allah'tan (cennet) istemek dilediğinizde,O'ndan Firdevs'i isteyin! Çünkü o, cennetin en ortası ve en yücesidir\" (Buhari, Cihad, 4)Bu hadiste, Firdevs'in cennetinhem en ortası, hem de en yükseğiolarak belirtilmesi Üstad Bediüzzaman'ın cennetin koni şeklinde olduğu tesbitini doğrular gibi görünmektedir.Cennetin sekiz tabakasının isimleri, sırası ve oralara kimlerin girecekleri konusu ayet ve hadislerde açıkça bildirilmemiştir. Bu konuda bazı alimlerin ifadeleri varsa da kesinlik ifade etmez.Kur'an'da zikredilen cennetin çeşitli isimlerinin bu tabakaların da ismi olması muhtemeldir. Bu isimler ve Kur'an'daki bahisleri, sıralama olmaksızın şöyledir:1-Cennetü'l-Firdevs:\"BeniCennetü'n-Nâim'invarislerinden kıl... \" (Şuârâ, 85) \"Şüphesiz, iman edip güzel amel işleyenler için barınak olarakFirdevs Cennetlerivardır \" Kehf, 107)2-Cennetü'l-Adn:\"Şüphesiz ki, iman edenler ve güzel amel işleyenler yok mu, işte onlar mahlûkatın en hayırlısıdırlar. Onların mükâfâtı Rableri katındaAnd Cennetleridirki onların altlarından nehirler akar, orada onlar ebedî kalıcıdırlar.\" (Beyyine, 8)3-Cennetü'n-Nâim:4-Cennetü'l-Me'vâ:\"İman edip güzel amel işleyenlere gelince, onlar içinMe'vâ Cennetlerivardır.\" (Secde, 19)5-Dârü's-Selâm:\"Halbuki AllahDârü's-Selâm'açağırıyor ve O, dilediği kimseleri dosdoğru bir yola hidâyet buyurur. \" (Yunus, 25)6-Dârü'l-Huld:\"O Rab ki, fazlından bizi daimi kalınacak yurda (Darü'l-Huld'a) yerleştirdi.\" (Fâtır, 35)"
            }
        ]
    },
    {
        "id": "ahiret-hayati-hakkinda-bilgiler",
        "conversations": [
            {
                "from": "soru",
                "value": "Cennet ve cehennem hakkındaki bilgiler doğru mu?"
            },
            {
                "from": "cevap",
                "value": "Her devlet kendisine hizmet edenlere ücret veya mükâfat, isyan edenlere ise ceza vermesi; Allahü Teala’nın saltanat ve hâkimiyetine itaat edenlere mükafat ve isyan edenlere ceza vermek üzere ölen bütün insanları yeniden dirilteceğine örnek oluyor. Âciz insanoğlu idaresinin mükemmelliği için şart olan mükâfat ve cezadan geri kalmıyorsa, Allah’ın saltanat ve hâkimiyeti elbette mükâfat ve cezasız olmaz. Yani, Allahın adaletinin tam olarak tecelli edebilmesi için cennet ve cehennemsiz olmaz.Bir sözün güzelliği, mükemmelliği, yüksekliği ve derinliği dört unsura bağlıdır: Mütekellim, muhatap, maksat ve makamdır. Yani kim, kime hangi maksad ve makamda söylediği çok önemlidir.Cennet ve Cehennem hakkındaki bilgiler hakkında pek çok kişi konuşabilir, ancak bu konuda bizlere en doğru bilgileri aktaracak gerçek kaynak, asıl söz sahibi makam, Allah ve Resulüdür. En doğru bilgileri alabileceğimiz, Allahın Kelamı ve Resülünün ifadelerine baktığımızda cennet ve cehennemle alakalı şu bilgiler bizlere aktarılmaktadır:Allah, mü'min erkeklere ve mü'min kadınlara, altlarından ırmaklar akan, içinde ebedî olarak kalıcı olduklarıCennetlerve AdnCennetlerindegüzel meskenler va'd etti. Allah’ın rıdvânı (râzı olması) ise daha büyüktür! İşte büyük kurtuluş budur! (Tevbe, 9/72)Takvâ sâhiblerine va'd edilenCennetinmisâli şöyledir: Orada (zamanla hiçbir vasfı)bozulmayan sudan ırmaklar, tadı değişmeyen sütten ırmaklar, içenlere lezzet veren şarabdan ırmaklar ve sâfî baldan ırmaklar vardır. Onlar için orada meyvelerin her çeşidi ve Rablerinden bir mağfiret vardır. (Muhammed, 47/15)Muhakkak ki îmân edip sâlih ameller işleyenler ise, îmân etmeleri sebebiyle Rableri, onları altlarından ırmaklar akan NaîmCennetlerinde(mükâfâtlandıracağı doğru bir yol üzere) hidâyete erdirir. (Yunus,10/9)Artık, yapmakta olduklarına bir karşılık olarak onlar için göz aydınlığı olacak olan (nimetler)den nelerin saklandığını kimse bilmez. (Secde,32/17)Kim de hidayet kendisine apaçık belli olduktan sonra Resûl’e muhalefet eder ve müminlerin yolunun dışında bir yola uyarsa, (batıl yolu ona süslü göstererek) onu yöneldiği yola havale eder vecehennemesokarız. Ne kötü bir dönüş yeridir orası!(Nisa/115)Cennetlikler,cehennemliklereseslenir: “Rabbimizin bize vadettiğinin hak olduğunu bulduk. Siz de Rabbinizin (size olan azap) vaadinin hak olduğunu buldunuz mu?” (Onlar:) “Evet.” der. (Bunun üzerine) aralarından bir münadi: “Allah’ın laneti zalimlerin üzerine olsun.” diye seslenir.(A'raf/44)Ebedi saadetin müjdecisi olan Resulullah efendimiz (sav) yukarıdaki ayet-i kerimelerinin tefsiri mahiyetinde;Allah Teâlâ, ‘Ben sâlih kullarım için hiçbir gözün görmediği, hiçbir kulağın duymadığı, hiçbir insanın hatır ve hayal edemediği nimetler hazırladım’ buyurdu.”“Şüphesiz mü’min için cennette, altmış mil yükseklikte içi boş inciden yapılma bir çadır vardır. Orada mü’minin gidip ziyaret ettiği aileleri vardır. Fakat bu aileler birbirlerini görmezler.”(Nevevî, 2017. C. 7; Buhârî, Bedu’l-halk 8, Tefsîru sûre(55) 2; Müslim, Cennet 23-25)“Cennet, (tabaka halinde olan) yüz dereceden (makamdan) oluşmuştur. Her birinin arasındaki mesafe, yerle gök arası kadardır. Cennetin dört büyük ırmağı, en üst tabakadaki firdevs denilen cennet makamından akar. O halde, Allah'dan dilerseniz, arş'ın altında bulunan firdevs cenne­tini dileyiniz.” (Camius Sağir 2.Cild)\"Cennette, bal denizi, şarap denizi, süt denizi ve su denizi bulunmaktadır. Diğer nehirler bunlardan çıkacaktır.\"((Tirmizi), Büyük Hadis Külliyatı-5, s.409/10097)"
            }
        ]
    },
    {
        "id": "cennet-ve-cehennem-hakkinda",
        "conversations": [
            {
                "from": "soru",
                "value": "Cennet ve cehennem hakkında söylenen fakat aklımızın bu dünyaya kıyasla kabul etmediği; bal ırmakları, zümrüt ve yakuttan saraylar ile ilgili bilgiler doğru mu? Hakikatı nedir?"
            },
            {
                "from": "cevap",
                "value": "Cenab-ı Hak, Mü’minleri tanımlarken; “Onlar ki gayba inanırlar”(Bakara,2/3) buyurmuştur. Gayb: kalplerde (zihinlerde) mevcut olsun veya olmasın gözlerden gizli kalan her şey demektir.Bize gaybdan haber veren en büyük muhbirlerden biri hiç şüphesiz  Allah’ın kelamı olan Kur’an-ı Kerimdir. O halde ona müracaat edelim.Allah, mü'min erkeklere ve mü'min kadınlara, altlarından ırmaklar akan, içinde ebedî olarak kalıcı oldukları Cennetler ve Adn Cennetlerinde güzel meskenler va'd etti. Allah’ın rıdvânı (râzı olması) ise daha büyüktür! İşte büyük kurtuluş budur! (Tevbe, 9/72)Takvâ sâhiblerine va'd edilen Cennetin misâli şöyledir: Orada (zamanla hiçbir vasfı)bozulmayan sudan ırmaklar, tadı değişmeyen sütten ırmaklar, içenlere lezzet veren şarabdan ırmaklar ve sâfî baldan ırmaklar vardır. Onlar için orada meyvelerin her çeşidi ve Rablerinden bir mağfiret vardır. (Muhammed, 47/15)Muhakkak ki îmân edip sâlih ameller işleyenler ise, îmân etmeleri sebebiyle Rableri, onları altlarından ırmaklar akan Naîm Cennetlerinde (mükâfâtlandıracağı doğru bir yol üzere) hidâyete erdirir. (Yunus,10/9)Artık, yapmakta olduklarına bir karşılık olarak onlar için göz aydınlığı olacak olan (nimetler)den nelerin saklandığını kimse bilmez. (Secde,32/17)Ebedi saadetin müjdecisi olan Resulullah efendimiz (sav) yukarıdaki ayet-i kerimelerinin tefsiri mahiyetinde;Allah Teâlâ, ‘Ben sâlih kullarım için hiçbir gözün görmediği, hiçbir kulağın duymadığı, hiçbir insanın hatır ve hayal edemediği nimetler hazırladım’ buyurdu.”“Şüphesiz mü’min için cennette, altmış mil yükseklikte içi boş inciden yapılma bir çadır vardır. Orada mü’minin gidip ziyaret ettiği aileleri vardır. Fakat bu aileler birbirlerini görmezler.”(Nevevî, 2017. C. 7; Buhârî, Bedu’l-halk 8, Tefsîru sûre(55) 2; Müslim, Cennet 23-25)“Cennet, (tabaka halinde olan) yüz dereceden (makamdan) oluşmuştur. Her birinin arasındaki mesafe, yerle gök arası kadardır. Cennetin dört büyük ırmağı, en üst tabakadaki firdevs denilen cennet makamından akar. O halde, Allah'dan dilerseniz, arş'ın altında bulunan firdevs cenne­tini dileyiniz.” (Camius Sağir 2.Cild)\"Cennette, bal denizi, şarap denizi, süt denizi ve su denizi bulunmaktadır. Diğer nehirler bunlardan çıkacaktır.\"((Tirmizi), Büyük Hadis Külliyatı-5, s.409/10097)Allah’ın yaratmış olduğu güzelliklerin keşşafı, dellalı ve seyircisi olan Hz. Rasûlullah Efendimizin bunlar gibi onlarca müjdeleri varken daha başka hüccet aramaya gerek yoktur."
            }
        ]
    },
    {
        "id": "cennetul-firdevs",
        "conversations": [
            {
                "from": "soru",
                "value": "Tesbihatte ve sair dualarda neden hep cennet'ül firdevs için dua ediyoruz. Diğer yüksek makamlar için dua etmiyoruz?"
            },
            {
                "from": "cevap",
                "value": "Firdevslügat manası olarak;‘’Her çeşit bitkiyi içinde barındıran bahçe, bostan, Cennetin tamamı veya bir bölümü için kullanılan isimlerden biri, Cennette altıncı kat, güzel bahçe ve Cennetin en yüksek yeri’’ gibi manalara gelmektedir.Çeşitli rivâyetlerde Firdevs Cenneti'nin güzellikleri dile getirilmiştir. Bütün âyet, hadis ve âlimlerin yorumlarından Cennetin birçok tabakası olduğu anlaşılmaktadır. Bu tabakalardan bazılarının daha yüce ve nimetlerinin daha güzel veya daha faziletli olması sebebiyle isimleri bize bildirilmiştir.Firdevs Cenneti mertebece en yüksek olan Cennet tabakasıdır.[1]Rabbimiz Kur’ân-ı Kerim’de şöyle buyurur:“İman edip makbul ve güzel işler yapanlara gelince, onlara da konak olarak Firdevs cennetleri hazırlandı.”[2]Evet, insanların dünyada elde ettikleri makamlarına göre Allah (cc), ahirette farklı cennet tabakaları yaratmıştır. Cennetin birçok tabakası vardır.Âyetlerde adları geçen Cennet tabakaları, Cennetin en yüksek tabakalarıdır.Çünkü bu tabakalarda da birçok tabaka vardır. Nitekim Allah Teâlâ'nın‘Nâim Cennetleri’veya‘Firdevs Cennetleri’şeklindeki çoğul ifade eden âyetleri buna delildir.Ayrıca Ümmü Hârise hadisinde bu gerçek Hz. Peygamberin (sav) dilinden ifade olunmuştur. Hz. Enes (ra) anlatıyor: Ümmü Hârise (ra) Resûlullah'a (sav) geldi ve:\"Ey Allah'ın Resulü! Bana Hârise'den haber ver!\"dedi. -Harise, Bedir günü isabet eden serseri bir ok sebebiyle ölmüştü.-Kadın devamla:\"Eğer cennetteyse sabredeceğim, değilse (dünya evinde olduğum müddetçe) ağlamaya devam edeceğim\"dedi.Hz. Peygamber Aleyhissalâtu vesselâm:\"Ey Ümmü Hârise! (Cennetin tek bir bahçe olduğunu mu sanırsın?) Cennette bahçeler var. Senin oğlun ise, Firdevs-i a'lâ'ya kondu\"buyurdular. (Bunun üzerine kadın gülerek geri döndü.)\"[3]Ebu Hüreyre'den rivâyet edilenbaşkabir hadîs-işerifte Hz. Peygamber (sav), Allah’tan Firdevs Cenneti’ni istememiz gerektiğini şöyle tavsiye etmişlerdir:“Kim Allah'a ve elçisine îmân eder, namazı kılar, zekâtı verir ve ramazânı oruçlu geçirirse; ister Allah yolunda hicret etsin, isterse doğduğu yerde otursun; Allah'ın onu cennete koyması kendisi için bir haktır.”\"Ey Allah'ın Resûlü, bunu insanlara müjdelemeyelim mi?\"diye sordular. Allah Resûlü şöyle buyurdu:\"Cennette yüz derece vardır ki; Allah Teâlâ bunları Allah yolunda cihad edenler için hazırlamıştır. Her iki derece arasında gökle yer arası kadar mesafe vardır.Allah'tan istediğiniz zaman Firdevs'i isteyiniz. Muhakkak ki o, cennetin ortası ve en yüksek yeridir. Onun üstü Rahmanın arşıdır ki cennet ırmakları oradan kaynar.”[4]Aynî,\"Firdevs, Cennetin ortasıdır (vasatıdır).\"cümlesini, Cennetin en iyi yeri veya üstünü olarak yorumlar ve bu görüşüne\"Böylece sizi en hayırlı bir ümmet kıldık\"[5]âyetinde geçen\"vesetan\"kelimesini delil getirir.[6]Özetle ifade etmek gerekirse; aynı manadaki pek çok hadis-i şeriflerde Cennetin çeşitli dereceleri olduğu belirtildiği gibi, Firdevs Cenneti’nin en üst tabakayı oluşturduğu belirtilmektedir.Firdevs cenneti hepsinin yukarısında, hepsinden üstün olduğu için Allah’tan öncelikle Firdevs Cenneti’nin istenilmesi tavsiye edilmiştir.Gerek âyet-i kerimelerdeki ve gerekse hadis-i şeriflerdeki tavsiyelere istinaden olsa gerek ki; İslâm âlimleri dua ve tesbihatlarına özellikle Firdevs Cenneti’ni koymuşlardır, diyebiliriz.Bu izahlarla birlikte başka yüksek makamlar da istenebilir ve dualarımızda istiyoruz.Ayrıca bakınız;https://risale.online/soru-cevap/cennetin-en-yuksek-tabakasi-ve-tabakalarin-isimleri[1]Taberi, Tefsir, Mısır 1954, XVI. 37-8[2]Kehf, 18/107[3]Buhârî, Cihad 14, Megâzî 9, Rikâk 51; Tirmizî, Tefsir, Mü'minun, (3173)[4]Buharî, Tavhid, 22; Müslim, İmare, 46[5]Bakara, 2/143[6]Aynî, Umdetü'l-Kârî fî Şerhi Sahihi'l-Buhârî, Istanbul 1309, VI, 539"
            }
        ]
    },
    {
        "id": "mehdi-3",
        "conversations": [
            {
                "from": "soru",
                "value": "Hulefa-yı mehdiyyîn ve Aktâb-ı mehdiyyîn Kimlerdir?"
            },
            {
                "from": "cevap",
                "value": "Bediüzzaman Hazretleri 19. Mektub Mucizât-ı Ahmediye risalesinde “İşte Büyük Mehdi’den evvel gelen emsalleri, numuneleri olan hulefâ-yı mehdiyyîn ve aktâb-ı mehdiyyîn evsafları, asıl mehdinin evsafına karışmış ve ondan rivayetler ihtilafa düşmüş.” şeklinde bir ifade kullanmaktadır.Burada iki kavram dikkat çekmektedir. Hulefâ-yı mehdiyyîn ve aktâb-ı mehdiyyîn.Hulefâ, halife kelimesinin çoğuludur. Bu kelime siyasi idareyi, devlet yönetimini ifade etmektedir. Asr-ı Saadetten sonra, İslâm coğrafyasında pek çok devletler kurulmuştur. Bu devletlerin bazı idarecileri İslamî hukuka, şer’î emir ve yasaklara göre devleti idare etmeye çalışmışlardır. Bulundukları makamı, İslâmiyet’in manen ve maddeten terakkisi için bir fırsat olarak görmüşlerdir.Hulefâ-yı mehdiyyîne;Emeviler Devleti’nin adil idarecilerinden Ömer b. Abdülaziz, Eyyûbiler’in kurucusu Selahaddin-i Eyyûbî ve Osmanlı Devleti’ne altın çağlarından birisini yaşatmaya muvaffak olan Yavuz Sultan Selim gibi zatları örnek verebiliriz.Aktâb ise kutup kelimesinin çoğuludur. Bu kelime ise ilimdeki yüksekliği, manevi makamları, zühd ve takvayı ifade etmektedir. İslam tarihi boyunca farklı coğrafyalarda öyle emsalsiz mübarek zatlar ortaya çıkmıştır ki, küfrün karanlıklarını Kur’ân’ın ve imanın nuruyla aydınlatmaya muvaffak olmuşlardır. Halifeler, kılıç ve silah vasıtasıyla maddi cihat ile meşgul olmuşlarken; aktâblar kalem ve ilim vasıtasıyla adeta manevi bir cihat yapmışlardır.Aktâb-ı mehdiyyîne;dört büyük fıkhî mezhebin kurucu imamları, Kur’ân-ı Kerim’den sonra en güvenilir kitap olarak kabul edilen ve asırlardır ilim ehlinin başucu kitabı olan Sahîh-i Buhârî’nin müellifi İmâm Buhârî, Abdülkadir-i Geylani, İmâm Bahaeddin Nakşibend, İmâm-ı Rabbânî ve isimlerini saymakla bitiremeyeceğimiz nice büyük evliyadan olan zatları örnek verebiliriz."
            }
        ]
    },
    {
        "id": "hastalik-2",
        "conversations": [
            {
                "from": "soru",
                "value": "Migren hastalığı olan bir kişi oruçlu iken migreni tutsa (şiddetli baş ağrısı) ve ilaç yutarak veya hastanede serum yoluyla oruçu bozması sonucunda ne kadar oruç tutması gerekir?"
            },
            {
                "from": "cevap",
                "value": "Oruç, şiddetli ağrıya bağlı olarak zaruri olarak bozulmak durumunda kalmışsa, bu durumda sadece o günün kazası gerekir.Oruç, ibadet niyetiyle tan yerinin ağarmasından (fecr-i sadık), güneş batıncaya kadar, yeme, içme ve cinsel ilişkiden uzak durmak demektir. Söz konusu yasak fiillerin işlenmesiyle oruç bozulur.Orucu bozup sadece gününe gün kaza gerektiren fiiller şunlardır:[1]a)Yolculuk ve hastalık gibi meşru bir mazerete dayalı olarak yemek ve içmek.b)Kasıt olmaksızın hata ile bir şey yemek ve içmek. Oruçlu olduğu hatırında olan bir kimsenin abdest alırken boğazına su kaçırması böyledir.c)Taş, kağıt ve pamuk gibi beslenme amacı ve anlamı taşımayan şeyleri yutmak.d)Dişler arasında kalan nohut tanesi büyüklüğündeki kırıntıyı yutmak.e)Yenilip içilmesi mutat olmayan çiğ pirinç, buğday ve darı gibi küçük bir şeyi alıp yutmak.f)Henüz vakit var zannı ile fecrin/tan yerinin ağarmasından sonra yeme ve içmeye devam etmek veya güneş battı zannı ile henüz güneş batmadan iftar etmek.g)Orucu bozan şeyleri bir başkasının zorlaması ile yapmak.h)İsteyerek ağız dolusu kusmak.i)Cinsel ilişki dışında başka bir fiille cünüp olmak.j)Ağza giren yağmur, kar veya doluyu elinde olmadan yutmak.k)Yıkanırken veya yüzerken elinde olmadan su yutmak.l)Unutarak yiyip içtikten sonra orucunun bozulmuş olduğu zannıyla günün geri kalan kısmında yeme-içmeye devam etmek.m)Niyeti imsaktan sonraya bırakıp sonrasında yaptığı bu niyetin geçersiz olduğunu düşünerek günün geri kalan kısmında bilerek yemek-içmek.n)Ramazan orucunu vaktinde tutmamak.Dinen meşru bir mazeret bulunmaksızın Ramazan’da oruç tutmamak büyük günahtır. (DİYK)[1]Merğinani, el- Hidaye, 1/120-127; İbn Abidin, Reddü’l-muhtar, 2/409-411."
            }
        ]
    },
    {
        "id": "talak-9",
        "conversations": [
            {
                "from": "soru",
                "value": "Akıl hastasının (Şizoaffektif bozukluk​​​​​​ ) talakı geçerli midir ?"
            },
            {
                "from": "cevap",
                "value": "Geçerli değildir.Boşama, aklı başında bulunan bir kişinin kesin kararıyla ve bu kararın yoruma açık olmayacak şekilde ifadesiyle gerçekleşir.Bu durumda olmayan boşamalar geçerli değildir. Olayları tam olarak algılayamayan, kendi hayal dünyasında yaşayan, tasarruflarının ne anlama geldiği ve ne tür sonuçlar doğuracağının bilincinde olmayanşizofreni hastasının boşaması geçerli değildir. Böyle bir hastanın eşi mahkemeye başvurarak boşanma talebinde bulunabilir. Mahkeme yoluyla boşanan, dinen de boşanmış sayılır.[1](DİYK)[1]Serahsî, el-Mebsût, V, 97; İbnü’l-Hümâm, Feth, IV, 273-274; İbn Kudâme, el-Muğnî, X, 55-56, 62."
            }
        ]
    },
    {
        "id": "ramazan-umresi",
        "conversations": [
            {
                "from": "soru",
                "value": "Ramazan'da yapılan umrenin faziletlerinden bahseder misiniz?"
            },
            {
                "from": "cevap",
                "value": "Ramazan ayında Umre yapmanın faziletiyle alakalı olarak Sevgili Peygamberimiz’den (sav) şu hadisler rivayet olunmuştur:Abdullah ibni Abbas Radiyallâhu Anhümâ rivayet ediyor: Resul-i Ekrem Efendimiz Sallallâhu Aleyhi Vesellem, Ensardan bir kadına şöyle buyurdu: “Ramazan ayı geldiği zaman umreye git. Çünkü bu ayda yapılan umrenin sevabı hacca denk gelir.”[1]Hz. Peygamber (sav); “…Ramazan’da umre benimle hacca bedeldir” buyurdu.[2]“Kim Ramazan ayına Mekke’de yetişir de oruç tutar ve kolayına geldiği şekilde teravih namazını kılarsa, Allah (cc) ona o Ramazan ayının dışında yüz bin Ramazan ayı sevabını yazar ve her günü için bir köle azat etmiş kadar sevap yazar. Her gecesi için de bir köle azat etmiş kadar sevap yazar. Her gün Allah yolunda bir at yükü miktarınca tasadduk etmiş kadar sevap alır. Her gün sevap ve her gece sevap.”(İbniMâce, Menasik: 106.)“Medine’de geçirilen bir Ramazan ayı, onun dışında ki yerlerde geçirilen bin Ramazan ayından daha hayırlıdır. Medine’de geçirilen bir Cuma, onun dışında geçirilen bin Cuma’dan daha hayırlıdır.” (Taberani)“Mekke’de geçirilen bir Ramazan ayı, Mekke’den başka bir yerde geçirilen bin Ramazan ayından daha faziletlidir” (Bezzar)Abdullah İbni Abbâs'dan (ra) rivayet edildiğine göre Nebî sallallahu aleyhi ve sellem şöyle buyurdu:\"Ramazan ayında yapılan umre, tam bir hac sayılır, yahut da benimle birlikte yapılmış bir haccın yerini tutar.\"[3]Bu hadis-i şerif nasıl anlaşılmalıdır?Umre;umre niyetiyle, mîkat denilen belirli yerlerde ihrama girmek, Kâbe'yi tavaf etmek, Safa ile Merve arasında sa'y yapmak ve tıraş olmak veya saçları biraz kısaltmak suretiyle yerine getirilen bir ziyaret ve ibadettir.Senenin her gününde yapılabilen umre, Ramazan-ı Şerîf gibi her ibadetin değerinin son derece arttığı bir mevsimde yapılacak olursa, daha büyük bir kıymet kazanır. Hadisimiz bu kıymetin derecesini bildirmekte, başlı başına bir hac değerinde olduğu müjdesini vermektedir. İkinci bir anlatım olarak da Resûl-i Ekrem Efendimiz'in maiyyetinde yapılan bir hac gibi değerli olduğuna dikkat çekmektedir. Ancak bu değerin,\"kazanılacak sevap bakımından\"olduğu unutulmamalıdır. Yoksa her bakımdan tam bir hac gibidir demek değildir. Önemli olan sonuçtur, o halde umre yapacak olanların bu müjdeyi dikkate almaları pek tabiidir.Bu hadîs-i şerîf, umrenin Ramazan ayında yapılmasını teşvik etmektedir. Ayrıca bize,\"İbadetin fazileti, vaktin faziletiyle artar\"kaidesini hatırlatmaktadır.Her ne kadar yukarıda umrenin, senenin her gününde yapılabileceğine işaret etmişsek de İmam Ebû Hanîfe'ye göre, senenin beş gününde (arefe ve kurban bayramının dört günü) umre yapmak mekruhtur. Bunun dışındaki günlerde imkân bulabilen kimseler için umre yapmanın vâcip mi, sünnet mi olduğu konusunda farklı görüşler bulunmaktadır. Hanefîler’e göre \"umre sünnettir.\"\"Hac ile umreyi Allah rızâsı için tamamlayınız!\"[4]âyeti umrenin vâcip olduğunu değil, bilhassa âyetin devamı da göz önüne alınınca başlanmış olan hac ve umrenin tamamlanması gereğini ortaya koymaktadır. Bu sebeple başlanmış olan hac ve umrenin bitirilmesinin vâcip olduğu konusunda bütün âlimler görüş birliği içindedirler.Hadisten ÖğrendiklerimizPeygamber Efendimiz, Ramazan ayında umre yapılmasını teşvik etmiştir.İbâdetlerin değeri icra edildikleri zamanların değeriyle artar. Bu sebeple Ramazan umresi, sevap bakımından tam bir hac yerine geçer.Müslümanlar yapacakları ibadetlerin zamanlamasına önem vermelidirler.[5][1]Nesâi, Sıyam: 6.[2]EbûDâvûd, Menasik: 80; Müslim, Hacc: 221.[3]Buhârî, Umre 4; Müslim, Hac 221. Ayrıca bk. Tirmizî, Hac 55; Ebû Dâvûd, Menâsik 89; Nesâî, Sıyâm 6; İbni Mâce, Menâsik 45.[4]Bakara sûresi, 2/196.[5]Riyazüs Salihin, Hadis-i Şerif Tercümesi, Erkam Yayınları."
            }
        ]
    }
]